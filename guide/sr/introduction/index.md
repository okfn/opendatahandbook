---
redirect_from: /rs/introduction/index.html
section: guide
lang: rs
title: Uvod
---

Da li znate koliko se vašeg novca od poreza troši na uličnu rasvetu ili istraživanja raka? Koja je najkraća, najsigurnija i najslikovitija biciklistička staza od vaše kuće do posla? Šta je to u vazduhu koji udišete usput? Gde su u vašoj okolini najbolje mogućnosti za posao i gde je najveći broj stabala koje rađa voće po glavi stanovnika? Kada možete uticati na odluke u vezi sa temama do kojih vam je veoma stalo, i sa kim bi trebalo da pričate o tome?

Nove tehnologije sada omogućavaju izradu servisa koji automatski daju odgovore na ova pitanja. Većinu podataka potrebnih za odgovore na ova pitanja generišu javna tela. Međutim, potrebni podaci često nisu dostupni u obliku jednostavnom za korišćenje. Ovaj priručnik govori o tome kako se može osloboditi potencijal službenih i drugih podataka radi stvaranja novih servisa u svrhu poboljšanja života građana i unapređenja rada vlade i društva.

Ideja [otvorenih podataka](/glossary/en/terms/open-data/) konkretno [otvorenih podataka državnih organa](/glossary/en/terms/open-government/) - informacije, javne ili neke druge, kojima svako može da pristupi besplatno i koristi u bilo koju svrhu - postoji već nekoliko godina. Otvoreni podaci su 2009. godine počeli da se pojavljuju u javnosti pošto su različite vlade (kao što su vlade SAD, Velike Britanije, Kanade i Novog Zelanda) najavile nove inicijative za otvaranje javnih informacija.

Ova knjiga objašnjava osnovni koncept “otvorenih podataka”, naročito u vezi sa vlašću. Objašnjava kako otvoreni podaci stvaraju vrednost i kako mogu imati pozitivan uticaj u mnogim oblastima. Uz istraživanje pozadine otvorenih podataka, ovaj priručnik pruža konkretne informacije o tome kako se proizvode otvoreni podaci.

## Ciljna grupa

Ovaj priručnik ima široku publiku:

-   namenjen je onima koji nikada ranije nisu čuli za otvorene podatke i onima koji smatraju da su 'stručnjaci za podatke'
-   državne službenike i aktiviste
-   novinare i istraživače
-   političare i programere
-   štrebere i one koji nikada nisu čuli za API.

Većina trenutno dostupnih informacija usredsređena je na podatke iz javnog sektora. Međutim, namere autora jesu da se to proširi kako vreme bude dozvoljavalo. Vi ste dobrodošli da učestvujete u tome i pomognete nam u toj nameri.

Ovaj priručnik je namenjen onima koji znaju veoma malo ili ne znaju ništa na ovu temu. Ako naiđete na izraz ili termin koja vam nije poznat, molimo vas da pogledajte pojmovnik i FAQ (Frequently Asked Question - Često postavljana pitanja) koji se nalaze na kraju ovog priručnika.

## Zasluge i autorska prava

### Autori

-   [Danijel Ditrih](http://ddie.me/)
-   [Džonatan Grej](http://jonathangray.org/)
-   [Tim Meknamara](http://timmcnamara.co.nz)
-   [Anti Poikola](http://apoikola.wordpress.com/)
-   [Rufus Polok](http://rufuspollock.org/)
-   [Džulijan Tait](http://www.littlestar.tv/)
-   [Ton Zijlstra](http://www.zylstra.org/)

### Postojeći izvori, koji su direktno korišćeni

-   Tehnički predlog kako se IATI implementira. *Tehnička savetodavna grupa IATI predvođena Simonom Parišom (Technical Proposal for how IATI is implemented. The IATI Technical Advisory Group led by Simon Parrish)*
-   [Otključavanje potencijala pomoćnih informacija (Unlocking the Potential of Aid Information)](http://www.unlockingaid.info/). *Rufus Polok, Džonatan Grej, Simon Pariš, Džordan Hačer*
-   Finski vodič koji je napsiao *Anti Poikola*
-   Izveštaj s druge strane pristupa (Beyond Access Report). *Access Info and the Open Knowledge Foundation*

### Ostali izvori

-   W3C Publishing Government Data (2009) <http://www.w3.org/TR/gov-data/>
