---
redirect_from: /rs/appendices/index.html
section: guide
lang: rs
title: Koja su zakonska prava (na intelektualnu svojinu) u podacima (bazama podataka)
---

Kada govorimo o podacima ili bazama podataka prvo moramo da napravimo razliku između strukture i sadržaja baze podataka (kada koristimo reč podaci, mislimo na sadržaj same baze podataka). Strukturni elementi sadrže stvari poput imena polja i modela za podatke, odnosno organizaciju ovih polja i njihovu međusobnu povezanost.

U mnogim slučajevima, velika je verovatnoća da će strukturni elementi baze podataka biti zaštićeni autorskim pravima (to donekle zavisi od nivoa "kreativnosti" u kreiranju te strukture).

Međutim, nas zanimaju podaci. Kada govorimo o “podacima”, treba biti oprezan, jer sam ovaj termin nije u potpunosti precizan: "podatak" može da znači nekoliko stvari ili čak samo jednu stvar (npr. jedan bibliografski zapis, geografska širina/dužina, itd.), a može značiti i veliku skupinu (npr. sav materijal u bazi podataka). Kako bismo izbegli zabune, termin "sadržaj" ćemo koristiti za pojedinačne stvari, a podaci će se odnositi na skupove, zbir podataka.

Za razliku od tekstova, muzike ili filma, pravna situacija kod podataka dosta varira od zemlje do zemlje. Međutim, većina jurisdikcija **odobrava** određena prava u podacima (kao zbiru).

Razlika između "sadržaja" baze podataka i zbira jeste posebno važna za činjenične baze podataka, jer ne postoji nadležnost koja bi dala monopol nad pojedinim činjenicama ("sadržaj"), čak i ako može dati pravo (ili prava) skupu podataka kao celini. Da ilustrujemo, zamislite jednostavan primer baze podataka koja sadrži tačke topljenja različitih supstanci. Dok cela baza podataka može biti zaštićena zakonom tako da ne možemo da joj pristupimo, koristimo ili redistribuiramo bez dozvole, ništa vas ne sprečava da konstatujete da se supstanca Y topi pri temperaturi Z, što je činjenica.

Oblici zaštite dele se u dve kategorije:

-   Autorska prava za kompilacije
-   *Sui generis* prava za skupove podataka

Kao što smo već naglasili, ne postoje opšta pravila i situacije se razlikuju od zemlje do zemlje. Stoga nastavljamo analizu po državama razmatrajući koji od ovih pristupa (ako ijedan) se koristiti u konkretnoj jurisdikciji.

Naposletku, treba istaći da u slučaju da ne postoji nikakva pravna zaštita, mnogi koji pružaju pristup (zatvorenim) bazama podataka mogu da koriste običan ugovor u kombinaciji sa zakonskim odredbama koje zabranjuju kršenje pristupnih i kontrolnih mehanizama kako bi postigli rezultate slične formalnim pravima na intelektualnu svojinu. Na primer, ako X pruža pristup bazi podataka sa citatima, on može da uspostavi bilo koji skup uslova tako što će jednostavno:

(a) Tražiti korisnicima da se uloguju koristeći šifru
(b) Dozvoliti pristup samo korisnicima koji imaju nalog i šifru, i ukoliko je korisnik sagalsan sa uslovima korišćenja

Više o situacijama u različitim državama možete pročitati u [Vodiču za licenciaranje otvorenih podataka (Guide to Open Data Licensding)](http://opendefinition.org/guide/data/).