**អ្វីទៅ​ជាភាពបើកទូលាយ?
កូនសៀវភៅនេះនិយាយអំពីទិន្នន័យបើកទូលាយ - ប៉ុន្តែតើ ទិន្នន័យបើកទូលាយ ជាអ្វីឲ្យប្រាកដ? យើងនឹងប្រើប្រាស់និយមន័យទិន្នន័យបើកទូលាយតាម Open Definition ដូចតទៅ៖
ទិន្នន័យបើកទូលាយគឺជាទិន្នន័យដែលអាចប្រើប្រាស់ដោយសេរី និងអាចប្រើប្រាស់ឡើងវិញ ក៏ដូចជាចែកចាយបន្ដដោយនរណាម្នាក់ - ក្រោមលក្ខខណ្ឌតម្រូវឲ្យមាន attribute & sharealike។

និយមន័យទិន្នន័យបើកទូលាយពេញលេញ ផ្តល់ការអធិប្បាយយ៉ាងល្អិតល្អន់ចំពោះអត្ថន័យនៃពាក្យនេះ។សង្ខេបឡើងវិញ​នៃចំណុចសំខាន់ៗបំផុតគឺ:
€	ទិន្នន័យត្រូវស្ថិតក្នុងសណ្ឋានជាទម្រង់ពេញលេញ  និងមានតម្លៃសមរម្យមិនលើសពីតម្លៃដើមនៃផលិតកម្មទិន្នន័យដំបូង ហើយបើអាចទាញយកមកប្រើប្រាស់បានតាមប្រព័ន្ធអ៊ីនធឺណែតទៀតរឹតតែប្រសើរ។ ទិន្នន័យត្រូវតែផ្តល់ជូនក្នុងទម្រង់ងាយស្រួល និងអាចកែប្រែបាន។
€	ការប្រើប្រាស់ឡើងវិញ និងការចែកចាយបន្ដ៖​ ទិន្នន័យត្រូវតែផ្ដល់ជូនក្រោមលក្ខខណ្ឌដែលអនុញ្ញាតឲ្យមានការប្រើប្រាស់ឡើងវិញ និងចែកចាយបន្ដ  ក៏ដូចជារួមបញ្ចូលជាមួយសំណុំទិន្នន័យដទៃទៀត។
€	ការចូលរួមជាសកល៖ មនុស្សគ្រប់រូបត្រូវតែមានសិទ្ធិក្នុងការប្រើប្រាស់ ការប្រើប្រាស់ឡើងវិញ និងការចែកចាយបន្ដនូវទិន្នន័យដោយពុំមានការរើសអើងអំពីប្រធានបទនៃចម្ងល់ ឬប្រឆាំងនឹងបុគ្គល ឬក្រុមណាមួយទេ។ ឧទាហរណ៍  ឃ្លា "មិនមែនសម្រាប់ពាណិជ្ជកម្ម" មានន័យថាខ្លឹមសារនៃទិន្នន័យនេះមិនអនុញ្ញាតឱ្យប្រើប្រាស់ក្នុងគោលបំណង "ពាណិជ្ជកម្ម "នោះឡើយ។ ការដាក់កំហិតនៃការប្រើប្រាស់  ឧទាហរណ៍៖ "សម្រាប់គោលបំណងជាក់លាក់មួយចំនួន" ( អាចប្រើប្រាស់បានតែនៅក្នុងវិស័យអប់រំប៉ុណ្ណោះ) មិនត្រូវបានអនុញ្ញាតឡើយសម្រាប់ទិន្នន័យបើកទូលាយ។
ប្រសិនបើអ្នកមានចម្ងល់ថា ហេតុអ្វីការស្វែងយល់ឲ្យច្បាស់លាស់អំពីការបើកទូលាយមានសារៈសំខាន់ខ្លាំង និងហេតុអ្វីបានជាមានការប្រើប្រាស់និយមន័យនេះ ចម្លើយដ៏សាមញ្ញនោះគឺ៖ អនុញ្ញាតិឱ្យមានអន្តរប្រតិបត្តិការ។
អន្តរប្រតិបត្តិការសំដៅលើលទ្ធភាពក្នុងការធ្វើការរួមគ្នារវាងប្រព័ន្ធនិងអង្គភាពផ្សេងៗគ្នា។ នៅក្នុងករណីនេះ វាសំដៅលើលទ្ធភាពក្នុងការអន្តរប្រតិបត្តិ ឬផ្សំបញ្ចូលគ្នាទៅវិញទៅមក នៃបណ្តុំទិន្នន័យផ្សេងៗដោយឡែកពីគ្នា។
អន្តរប្រតិបត្តិការមានសារៈសំខាន់ ព្រោះវាអនុញ្ញាតិឲ្យសមាសភាគផ្សេងៗគ្នាអាចធ្វើការជាមួយគ្នាបាន។ លទ្ធភាពក្នុងការបំបែកជាសមាសភាគ និងផ្គុំសមាសភាគនានាបញ្ចូលគ្នាវិញ មានសារៈសំខាន់បំផុតសម្រាប់ការកសាងប្រព័ន្ធ​ដែលមានទំហំធំនិងស្មុគស្មាញ។ ប្រសិនបើគ្មានអន្តរប្រតិបត្តិការទេ កិច្ចការនេះនឹងស្ទើរតែពុំអាចប្រព្រឹត្តទៅបាននោះឡើយ--- ឧទាហរណ៍ នៅក្នុងករណីអាគារ "ប៉មបាប៊ល" (Tower of Babel) ដែលរំលេចចេញពីកង្វះលទ្ធភាព (ឬអសមត្ថភាព) ក្នុងការប្រាស្រ័យទាក់ទងគ្នាជាអន្តរប្រតិបត្តិការ បាននាំទៅរកភាពបរាជ័យទាំងស្រុង​ក្នុងកិច្ចខិតខំប្រឹងប្រែងកសាងប៉មនោះ។
យើងក៏ជួបប្រទះស្ថានការស្រដៀងគ្នា ពេលធ្វើការងារទាក់ទងនឹងទិន្នន័យដែរ។ ធាតុស្នូលនៃភាពដូចគ្នាច្រើនកន្លែង (commons) របស់ទិន្នន័យ (ឬកូដ) គឺថា បំណែកមួយនៃសមាសភាគ "បើកទូលាយ" ដែលមានផ្ទុកនៅក្នុងនោះ អាចយកទៅដាក់បញ្ចូលរួមគ្នា (intermixed) ដោយសេរី ជាមួយនឹងឯកសារ​ "បើកទូលាយ" ដទៃផ្សេងទៀត។ អន្តរប្រតិបត្តិការនេះ គឺជាគន្លឹះដ៏សំខាន់ដើម្បីសម្រេចឱ្យបាននូវគុណប្រយោជន៍ជាក់ស្តែងនៃ "ភាពបើកទូលាយ": សមត្ថភាពដ៏ប្រសើរ ក្នុងការដាក់បញ្ចូលគ្នានូវសំណុំទិន្នន័យផ្សេងៗរួមគ្នា ក្នុងការអភិវឌ្ឍផលិតផលនិងសេវាកម្មឲ្យបានកាន់តែច្រើននិងរឹតតែប្រសើរឡើង (អត្ថប្រយោជន៍ទាំងនេះនឹងត្រូវពិភាក្សាលម្អិតបន្ថែមទៀតនៅក្នុងផ្នែក ហេតុអ្វីមានទិន្នន័យបើកទូលាយ) ។
ការផ្តល់នូវនិយមន័យច្បាស់លាស់នៃភាពបើកទូលាយ អាចធានាបានថា នៅពេលដែលអ្នកទទួលបានសំណុំទិន្នន័យបើកទូលាយចំនួនពីរពីប្រភពពីរផ្សេងគ្នា អ្នកនឹងអាចបញ្ចូលសំណុំទិន្នន័យទាំងនោះរួមគ្នាបាន ហើយយើងជៀសវាងសំណុំទិន្នន័យច្រើន៖ សំណុំទិន្នន័យច្រើន ប៉ុន្តែមិនមានសមត្ថភាព ឬមានសមត្ថភាពតិចតួច ក្នុងការដាក់សំណុំទិន្នន័យទាំ​ងនោះបញ្ចូលគ្នា ទៅក្នុងប្រព័ន្ធធំមួយដែលតម្លៃពិតប្រាកដត្រូវបានបង្កើតឡើង។

តើ​អ្នកកំពុង​និយាយអំពី​ទិន្នន័យ​អ្វី​​?
អ្នកអានបានមើលឃើញរួចមកហើយ នូវឧទាហរណ៍នៃប្រភេទទិន្នន័យដែលមានការបើកទូលាយ ឬអាចក្លាយជាទិន្នន័យបើកទូលាយ - ហើយពួកគេនឹងមើលឃើញឧទាហរណ៍បន្ថែមទៀតដូចខាងក្រោម។ យ៉ាងណាមិញ វាមានសារៈប្រយោជន៍ក្នុងការគូសបញ្ជាក់ត្រួសៗថាតើប្រភេទនៃទិន្នន័យបែបណាដែលមានភាពបើកទូលាយ ឬអាចក្លាយជាទិន្នន័យបើកទូលាយ - ហើយក៏មានសារៈសំខាន់ក្នុងការដឹងផងដែរ-  ពីប្រភេទទិន្នន័យបែបណាដែលមិនមានភាពបើកទូលាយ។
ចំណុចចម្បងដ៏គួរឱ្យកត់សម្គាល់ នៅពេលដែលបើកទូលាយទិន្នន័យណាមួយ យើងផ្ដោតទៅលើតែទិន្នន័យ ឬព័ត៌មានមិនមែនអំពីបុគ្គល ពោលគឺទិន្នន័យដែលមិនមានផ្ទុកព័ត៌មានអំពីមនុស្សណាម្នាក់។
ស្រដៀងគ្នានេះដែរ សម្រាប់ប្រភេទទិន្នន័យមួយចំនួននរបស់រដ្ឋាភិបាល ការរឹតបន្តឹងសន្តិសុខជាតិអាចនឹងត្រូវបានអនុវត្ត។
