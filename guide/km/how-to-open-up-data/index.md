***របៀបបើកទូលាយទិន្នន័យ

ផ្នែកនេះជាស្នូលនៃកូនសៀវភៅនេះ​។ ផ្នែកនេះផ្តល់ដំបូន្មានដែលលម្អិតអំពីរបៀបដែលអ្នកកាន់ទិន្នន័យអាចបើកទូលាយទិន្នន័យទាំងនោះ។ យើងនឹងលើកយកគន្លឹះមូលដ្ឋានមួយចំនួន ប៉ុន្តែក៏   គ្របដណ្តប់នូវបញ្ហាផ្សេងៗផងដែរ។ ជាចុងក្រោយ យើងនឹងពិភាក្សាបញ្ហាជាច្រើនបន្ថែមទៀតដែលអាចនឹងកើតមានឡើង។
មានវិធានសំខាន់ៗចំនួន៣ ដែលយើងណែនាំឲ្យអ្នកប្រើប្រាស់គោរពតាម ខណៈពេលដែលបើកទូលាយទិន្នន័យ រួមមាន៖
€	ធ្វើឲ្យមានលក្ខណៈសាមញ្ញ៖ ចាប់ផ្តើមពីចំនួនតិច​ សាមញ្ញ ហើយរហ័ស។ គ្រប់សំណុំទិន្នន័យមិនតម្រូវឲ្យមានការបើកទូលាយភ្លាមៗនោះទេ។ អ្នកអាចចាប់ផ្តើមដោយការបើកទូលាយសំណុំទិន្នន័យមួយ ឬ​ ផ្នែកមួយនៃសំណុំទិន្នន័យធំណាមួយ គឺជាការប្រសើរទៅហើយ។ ប្រសិនបើអ្នកអាចបើកទូលាយនូវទិន្នន័យឱ្យបានកាន់តែច្រើនគឺកាន់តែល្អ។
គួរចងចាំថា នេះគឺជាការកែប្រែថ្មីឬបង្កើតថ្មី។ ការផ្លាស់ប្តូរយ៉ាងលឿនតាមដែលអាចធ្វើបានគឺជារឿងល្អ ពីព្រោះវាមានន័យថា អ្នកអាចបង្កើនសន្ទុះកម្លាំង និងរៀនសូត្រពីបទពិសោធន៍របស់អ្នក។ ការកែប្រែថ្មីឬបង្កើតថ្មី គឺជារឿងជោគជ័យក៏ដូចជារឿងបរាជ័យដែរ ហើយគ្រប់សំណុំទិន្នន័យទាំងអស់ មិនសុទ្ធតែ​មានប្រយោជន៍នោះទេ។
€	ជំរុញឲ្យមានការចូលរួមពីដើមទីនិងចូលរួមឱ្យបានញឹកញាប់ ៖ ជំរុញការចូលរួមពីសំណាក់អ្នកប្រើប្រាស់បច្ចុប្បន្ន អ្នកប្រើប្រាស់ថ្មី និងអ្នកប្រើប្រាស់ឡើងវិញនូវទិន្នន័យឲ្យបានពីដើមទី និងជាញឹកញាប់តាមដែលអាចធ្វើទៅបាន។ ក្រុមអ្នកប្រើប្រាស់ទាំងនោះអាចជាពលរដ្ឋ ក្រុមហ៊ុនឬអ្នកអភិវឌ្ឍកម្មវិធីកុំព្យូទ័រ ។ នេះនឹងធានាបានថា ការចេញផ្សាយបន្ទាប់នៃសេវារបស់អ្នក នឹងមានការពាក់ព័ន្ធក៏ដូចជាមានភាពទាក់ទាញទៅកាន់អ្នកប្រើប្រាស់។​
វាជារឿងសំខាន់ក្នុងការចងចាំថា ទិន្នន័យភាគច្រើននឹងមិនឈានទៅដល់អ្នកប្រើប្រាស់ចុងក្រោយដោយផ្ទាល់ទេប៉ុន្តែតាមរយៈ អ្នកសម្រុះសម្រួលព័ត៌មាន ។ អ្នកសម្រុះសម្រួលព័ត៌មានគឺជាអ្នកដែលយកទិន្នន័យទៅផ្លាស់ប្តូរ ឬច្នៃបញ្ចូលដើម្បីធ្វើបទបង្ហាញ។ ឧទាហរណ៏៖ អ្នកប្រើប្រាស់ភាគច្រើនមិនចង់បាន ឬមិនត្រូវការមូលដ្ឋានទិន្នន័យដ៏ធំមួយដែលមានទិន្នន័យប្រព័ន្ធ GPS កូអរដោនេទេ⁣ ប៉ុន្តែអ្នកប្រើប្រាស់ចូលចិត្តផែនទីជាង។ ដូច្នេះយើងគួរតែចូលរួមជាមួយ អ្នកសម្រុះសម្រួលពត៌មានជាមុន។ ពួកគេនឹងប្រើប្រាស់ឡើងវិញ ឬផ្តល់គោលបំណងថ្មីដល់ទិន្នន័យ។
€	ដោះស្រាយរាល់ភាពភ័យខ្លាចនិងការយល់ច្រឡំ ៖ ការដោះស្រាយរាល់ភាពភ័យខ្លាចនិងការយល់ច្រឡំមានសារៈសំខាន់ជាពិសេស ប្រសិនបើអ្នកកំពុងធ្វើការជាមួយ ឬនៅក្នុងស្ថាប័នធំៗ ដូចជារដ្ឋាភិបាល។ នៅពេលដែលអ្នកកំពុងតែបើកចំហទិន្នន័យ អ្នកនឹងជួបប្រទះនូវសំណួរនិងការភ័យខ្លាចជាច្រើន។ វាជារឿងសំខាន់ក្នុងការ (ក) កំណត់ស្វែងរកបញ្ហាព្រួយបារម្ភដែលសំខាន់បំផុត និង (ខ) ស្វែងយល់អំពីបញ្ហាកង្វល់ទាំងឡាយ និងរិះរកដំណោះស្រាយនៅដើមដំណាក់កាលតាមដែលអាចធ្វើទៅបាន។
មានបួនជំហានសំខាន់ៗ ដើម្បីបើកចំហ ឬធ្វើឲ្យទិន្នន័យបើកទូលាយ។ ជំហាននីមួយៗនឹងត្រូវបកស្រាយលម្អិតដូចខាងក្រោមនេះ។ ជំហានទាំងនេះគឺស្ថិតនៅក្នុងលំដាប់ប្រហាក់ប្រហែលគ្នាតែជំហានខ្លះៗក៏អាចធ្វើក្នុងពេលដំណាលគ្នាបានដែរ។
១.	ជ្រើសរើសសំណុំ​ទិន្នន័យ៖  ជ្រើសរើស​សំណុំ​ទិន្នន័យ​ដែល​អ្នក​ចង់​ធ្វើឱ្យ​ទៅ​ជា​ទិន្នន័យបើក​ទូលាយ។ ចូរចងចាំ​ថា អ្នក​អាច (ហើយ​ពេល​ខ្លះ​ត្រូវតែ) ត្រឡប់​មក​ជំហាន​នេះ​វិញ​ប្រសិន​បើ​អ្នក​ជួបប្រទះ​បញ្ហា​នៅ​ជំហាន​ក្រោយៗ។​
២.	អនុវត្តអាជ្ញាប័ណ្ណបើកចំហ៖
o	កំណត់កម្មសិទ្ធិបញ្ញានៃទិន្នន័យ។
o	អនុវត្ត​​អាជ្ញាប័ណ្ណ​ "បើក​ចំហ" ដ៏សមរម្យ​មួយ​​ដែល​ផ្ដល់​​សិទ្ធិ​ទាំង​អស់​នេះ​ និង​គាំទ្រ​​និយម​ន័យ​នៃ​​ភាព​បើក​ចំហត្រូវបាន​ពិភាក្សា​ក្នុង​ផ្នែក​​ខាង​លើ​នៅផ្នែក​ "តើអ្វីជា​ទិន្នន័យ​បើក​ចំហ?"​
o	កំណត់សម្គាល់៖ ប្រសិនបើអ្នកមិនអាចធ្វើដូចនេះបានទេ សូមត្រឡប់ទៅកាន់ជំហានទីមួយ ហើយព្យាយាមសាកល្បងប្រើប្រាស់សំណុំទិន្នន័យផ្សេងទៀត។
៣.ធ្វើឲ្យ​ទិន្នន័យ​អាច​ប្រើប្រាស់បាន៖ ជាទម្រង់​ក្នុង​ចំនួនច្រើន និង​ជា​ទម្រង់ដែលមានប្រយោជន៍។​ អ្នក​ប្រហែលជា​អាច​ពិចារណា​ពីវិធី​ផ្សេង​ទៀ​ត​ក្នុង​ការ​ធ្វើ​ឲ្យ​ទិន្នន័យ​នោះ​អាច​ប្រើប្រាស់​បាន​ដូចជា​ការដាក់ឱ្យប្រើប្រាស់តាមរយៈ API។​​
៤.ធ្វើឱ្យមានភាពងាយស្រួលក្នុងការស្វែងរក៖ ដាក់ទិន្នន័យឱ្យសាធារណជនប្រើប្រាស់តាមប្រព័ន្ធអ៊ីនធឺណិត និងរៀបចំទិន្នន័យនៅក្នុងកាតាឡុកមជ្ឈមណ្ឌលដើម្បីចុះបញ្ជីសំណុំទិន្នន័យបើកទូលាយរបស់អ្នក។

**ជ្រើសរើសសំណុំទិន្នន័យ

ជំហាន​ទីមួយ​ អ្នក​ត្រូវ​ជ្រើសរើស​សំណុំ​ទិន្នន័យ​ដែល​អ្នក​ចង់​បើក​ទូលាយ តែចូរ​ចង​ចាំថា ដំណើរ​ការ​បើកទូលាយ​ទិន្នន័យរបស់​អ្នក​អា​ច​ធ្វើម្ដង​ហើយ​ម្ដង​ទៀត​បាន​ ហើយអ្នក​អាចបកក្រោយ​មក​ជំហាន​នេះ​បាន​ ប្រសិនបើអ្នក​ជួបនឹង​បញ្ហានៅ​ពេលក្រោយ។
ប្រសិនបើអ្នក​ប្រាកដ​ថា​​សំណុំ​ទិន្នន័យ​ណា​ដែល​អ្នក​ចង់​បើកទូលាយ​ហើយ អ្នក​អាច​បន្ត​ទៅ​ជំហាន​បន្ទាប់​បាន។ តែ​ជាញឹកញយ ជា​ពិសេស​សម្រាប់​ស្ថាប័ន​ធំៗ មិនងាយ​​សម្រេច​ចិត្ត​ថា​ត្រូវ​ផ្ដោត​ទៅ​លើ​សំណុំ​ទិន្នន័យ​ណាមួយឡើយ។ ក្នុង​ករណីនេះ តើ​ស្ថាប័នទាំងនោះ​ត្រូវ​ធ្វើ​បែប​ណា?
ការបង្កើតតារាងគួរតែជាដំណើរការដ៏ឆាប់មួយ ដែលកំណត់ថាតើសំណុំទិន្នន័យណាដែលអាចយកទៅបើកទូលាយបាន។ ការត្រួតពិនិត្យដោយលិ្អតល្អន់ ថាតើសំណុំទិន្នន័យនីមួយៗមានលក្ខណៈសមស្របសម្រាប់ភាពបើកទូលាយនេះ នៅតែអាចធ្វើទៅបាននៅដំណាក់កាលបន្ទាប់ទៀត។
អ្នក​ មិនចាំបាច់ ​បង្កើត​បញ្ជី​លម្អិត​អំពី​សំណុំ​ទិន្នន័យ​របស់​អ្នក​ឡើយ។ អ្នក​គ្រាន់​តែ​ត្រូវ​គិត​ទុក​ថាតើ អ្នក​អាច​ផ្សព្វផ្សាយ​ទិន្នន័យទាំង​នេះ​បាន​ដោយ​រលូនដែរ​ឬទេ ​​(ទោះ​ជា​បើក​ទូលាយក្ដី​ មិន​បើក​ទូលាយក្ដី) សូម​មើល ផ្នែកខាងដើម ។ 

**សួរទៅកាន់សហគមន៍

អ្នក​គួរ​សួរ​សហគមន៍​របស់​អ្នក​តាំ​ងពី​ដំបូង។ ពោលគឺ អ្នក​ត្រូវ​សាកសួរទៅ​អ្នក​ដែល​ចូល​មើល​និង​ប្រើ​ប្រាស់​ទិន្នន័យ​របស់អ្នក ព្រោះ​ពួក​គេ​អាច​យល់ដឹង​ច្រើន​ថា​ទិន្នន័យ​ណា​មាន​តម្លៃជាងគេ។
១. បង្កើត​បញ្ជី​ខ្លី​មួយ​ អំពី​សំណុំ​ទិន្នន័យ ​ដែល​អ្នក​ចង់​​ស្ទង់​យោបល់។ វាមិន​ចាំបាច់​ថា តារាង​នេះ​ត្រូវ​តែ​ត្រូវ​គ្នាទៅ​នឹង​ការ​រំពឹង​ទុក​របស់​អ្នក​នោះ​ទេ ដោយយើង​គ្រាន់​តែ​ចង់​ស្វែង​យល់​អំពី​តម្រូវ​ការអ្នក​ប្រើប្រាស់។ អ្នក​អាច​ប្រើ​ប្រាស់​​កាតាឡុក ទិន្នន័យ​បើកទូលាយ ពី​ប្រទេស​ផ្សេងទៀតផងដែរ។
២. បង្កើតសំណើសុំមតិយោបល់។
៣. ដាក់​សំណើរ​របស់​អ្នក​ជា​សាធារណៈនៅ​លើ​គេហទំព័រ​ណា​មួយ។ ត្រូវ​ប្រាកដ​ថា​អ្នកប្រើប្រាស់​អាច​ចូល​មើល​សំណើរ​នេះ តាម​ URL ផ្ទាល់​របស់វា។ កាល​ណា​អ្នក​ធ្វើ​ដូច្នេះ អ្នកប្រើប្រាស់ងាយនឺង​រក​សំណើ​នេះ​ ពេល​ដែល​គេ​ចែក​រំលែក​វា​តាម​បណ្ដាញ​សង្គម។
៤. ផ្ដល់ជូននូវវិធីងាយស្រួលក្នុងការបញ្ជូនការឆ្លើយតប។ ចៀសវាងតម្រូវឲ្យមានការចុះឈ្មោះ ព្រោះវាអាចបន្ថយចំនួនអ្នកឆ្លើយតប។
៥. បញ្ជូន​​សំណើ​របស់​អ្នក​ទៅ​កាន់​បញ្ជី​ e-mail (mailing lists) វេទិកា (forums) និង បុគ្គលទាំង​ឡាយ​ណាដែល​ទាក់​ទង ដោយ​​បង្ហាញ​គេហទំព័រ​ដើម​ផង។​
៦.​ បង្កើតព្រឹត្តិការណ៍ប្រឹក្សាយោបល់។ អ្នកត្រូវធ្វើឲ្យប្រាកដថា ព្រឹត្តិការណ៍នេះនឹងត្រូវធ្វើឡើងនៅពេលវាលាសមស្របមួយ ដែលអាចឲ្យអ្នកជំនួញ អ្នកផ្ទេរទិន្នន័យ និងមន្រ្តីធម្មតា ចូលរួមបាន
៧. ស្នើសុំឲ្យអ្នកនយោបាយនិយាយជាតំណាងរបស់អង្គភាពរបស់អ្នក។ ទិន្នន័យបើកទូលាយ ភាគច្រើនអាចជាផ្នែកមួយនៃគោលនយោបាយធំទូលំទូលាយក្នុងការសម្រួល​ និងបង្កើនការទទួលបានព័ត៌មានរដ្ឋាភិបាល។

**មូលដ្ឋាន​តម្លៃ

តើ​ភ្នាក់ងារ​ផ្សេងៗចំណាយ​អស់​ប៉ុន្មាន​ទៅ​លើ​ការងារ​ប្រមូល​ និង​រក្សា​ទុក​ទិន្នន័យ​ដែល​ពួក​គេ​មាន?ប្រសិន​បើ​ពួក​គេ​ចំណាយ​ច្រើន​ទៅ​លើ​សំណុំ​ទិន្នន័យ​ណា​មួយ អ្នក​ដទៃ​មាន​ទំនោរ​ខ្ពស់​​ក្នុង​ការ​ចូលទៅមើល​ទិន្នន័យ​ទាំងនោះ។
អំណះអំណាង​នេះ ប្រឈម​នឹង​បញ្ហា​កេង​ប្រវ័ញ្ច។ អ្នក​នឹង​ត្រូវ​ឆ្លើយ​តបនឹង​សំណួរ​មួយ​ថា «ហេតុ​អ្វី​បាន​ជា​អ្នក​ដទៃអាច​ទទួល​បាន​ទិន្នន័យ​ដោយ​ឥតគិត​ថ្លៃ បើ​ទិន្នន័យ​ទាំងនោះ​ត្រូវ​ការ​ចំណាយ​ច្រើន​?» ចម្លើយ​គឺ​ថាការចំណាយ​ទាំង​នេះ​ ត្រូវបានរ៉ាប់រងដោយវិស័យ​សាធារណៈ ​នៅ​ពេល​​បំពេញ​មុខងារ​ជាក់លាក់មួយនេះ។ ចំណាយ​ចាំបាច់​ក្នុង​ការ​ផ្ញើ​ទិន្នន័យ​ទាំង​នេះ​ ទៅ​កាន់ភ្នាក់ងារ​ទី​បីណា​មួយ ក្រោយ​ពេល​ដែល​ប្រមូល​ទិន្នន័យ​រួច ​ស្ទើរ​​គ្មានទាល់តែសោះ។ ដូច្នេះ ម្ចាស់ទិន្នន័យ​មិន​គួរ​ឱ្យ​ពួក​គេ​បង់​ថ្លៃ​ឡើយ។

**ភាពងាយស្រួលក្នុងការចេញផ្សាយ

ជានិច្ចកាល ការ​ផ្ដោត​ទៅ​លើ​ទិន្នន័យ​ដែល​ងាយ​ចែក​ចាយ​ទៅ​កាន់សាធារណជន មាន​ប្រយោជន៍​ជាង​ការ​សម្រេច​ចិត្ត​ថា​ ទិន្នន័យ​ណា​មួយមាន​តម្លៃ។ ការ​ចែក​ចាយ​ជាទ្រង់​ទ្រាយ​តូច ​ហើយ​ងាយស្រួលទាញយក អាច​ជម្រុញឱ្យ​មាន​ការ​ផ្លាស់ប្ដូរ​ឥរិយាបថក្នុង​ស្ថាប័ន។
យ៉ាងណាមិញ សូមមានការប្រយ័ត្នជាមួយនឹងវិធីសាស្រ្តនេះ។ ករណីដែលការចេញផ្សាយទ្រង់​ទ្រាយតូចទាំងនេះ ផ្តល់តម្លៃតិចតួចស្ទើរតែគ្មានអ្វីដែលត្រូវបានបង្កើតឡើងពីពួកគេ ជារឿងគួរឱ្យព្រួយបារម្ភ។ ប្រសិនបើវាកើតឡើង ជំនឿចិត្តទៅលើគម្រោងទាំងមូលអាចនឹងត្រូវបានរងផលប៉ះពាល់យ៉ាងខ្លាំង។

**សង្កេតមើលអ្ន​កនៅក្នុងបណ្តាញ (peers)

ទិន្នន័យ​បើកទូលាយជា​ចលនា​ដែល​កំពុង​រីក​សាយ។ ​មនុស្ស​ឬស្ថាប័ននៅ​ក្នុង​សហគមន៍របស់​អ្នក​អាច​យល់​ពី​សកម្មភាព​ដែលមនុស្សក្នុងតំបន់​​ឬសហគមន៍ដទៃទៀតកំពុងធ្វើ។ ចូរ​បង្កើត​បញ្ជី​រាយនាមសកម្មភាព​របស់​ស្ថាប័នឬមនុស្សក្នុងសហគម​ន៍ទាំង​នោះ។
ជ្រើសយកអាជ្ញាប័ណ្ណបើកទូលាយ (ការបើកទូលាយតាមផ្លូវច្បាប់)
នៅក្នុងយុតា្តធិការភាគច្រើន មានកម្មសិទ្ធិបញ្ញានៅក្នុងទិន្នន័យដែលរារាំងភាគីទីបីមិនឱ្យប្រើប្រាស់ដោយផ្ទាល់ ប្រើប្រាស់បន្ត និងចែករំលែកបន្ត នូវទិន្នន័យដោយគ្មានការអនុញ្ញាត្តិជាក់លាក់។ សូម្បីតែក្នុងកន្លែងដែលអត្ថិភាពនៃសិទ្ធិមិនបានកំណត់ច្បាស់លាស់ក៏ដោយ ការអនុវត្តអាជ្ញាប័ណ្ណដើម្បីជួយសម្រួលឱ្យមានភាពច្បាស់លាស់ទាំងនោះ ពិតជាមានសារៈសំខាន់ណាស់។ ដូច្នេះ ប្រសិនបើអ្នកកំពុងរៀបចំផែនការដើម្បីដាក់ទិន្នន័យរបស់អ្នកឱ្យសាធារណជនប្រើប្រាស់ អ្នកគួរតែដាក់អាជ្ញាប័ណ្ណមួយនៅលើវា ហើយប្រសិនបើអ្នកចង់ឱ្យទិន្នន័យរបស់អ្នកមាន ភាពបើកទូលាយ ការកំណត់អាជ្ញាប័ណ្ណគឺរឹតតែសំខាន់ថែមទៀត។
តើអាជ្ញាប័ណ្ណណាខ្លះដែលអ្នកអាចប្រើប្រាស់បាន? យើងសូមណែនាំថា សម្រាប់ទិន្នន័យ 'បើកទូលាយ' អ្នកអាចប្រើអាជ្ញាប័ណ្ណណាមួយ ដែលអនុលោមតាម Open Definition ដែលក្នុងនោះ បានកំណត់លក្ខណៈសមស្របសម្រាប់ប្រភេទទិន្នន័យនីមួយៗ។ បញ្ជីនេះ (ដោយមានសេចក្ដីណែនាំក្នុងការប្រើប្រាស់) អាចរកបាននៅ៖ http://opendefinition.org/licenses/
សេចក្ដីណែនាំសង្ខេបមួយទំព័រ​ ស្ដីអំពីការចេញផ្សាយអាជ្ញាប័ណ្ណទិន្នន័យបើកទូលាយ អាចរកបាននៅគេហទំព័រ Open Data Commons: http://opendatacommons.org/guide/
ធ្វើឱ្យទិន្នន័យអាចប្រើប្រាស់បាន (ការបើកទូលាយខាងបច្ចេកទេស)
ទិន្នន័យបើកទូលាយ គួរតែមានភាពបើកទូលាយ​​ ទាំងលក្ខណៈបច្ចេកទេស ក៏ដូចជាលក្ខណៈផ្លូវច្បាប់។ ជាពិសេស ទិន្នន័យត្រូវអាចរកបានទាំងស្រុងនៅក្នុងទម្រង់កម្មវិធីអាចប្រើប្រាស់កើត (machine-readable) ។

**អាចប្រើប្រាស់បាន

ទិន្នន័យគួរតែដាក់លក់ក្នុងតម្លៃមិនលើសពីការចំណាយសមហេតុសមផលទៅលើការផលិត បើអាចទាញយកដោយឥតគិតថ្លៃពីប្រព័ន្ធអ៊ីនធឺណិតបាន កាន់តែល្អ។ ការកំណត់តម្លៃនេះ នឹងធ្វើឱ្យមានភាពប្រាកដប្រជាថា ទីភ្នាក់ងាររបស់អ្នកមិនធ្វើការចំណាយណាមួយទៅលើការផ្ដល់នូវទិន្នន័យសម្រាប់ការប្រើប្រាស់។
ពេញទាំងមូល
ទិន្នន័យដែលដាក់ឱ្យប្រីប្រាស់ គួរតែជាសំណុំទិន្នន័យពេញលេញមួយ។ ប្រសិនបើអ្នកមានបញ្ជីរាយឈ្មោះទិន្នន័យដែលត្រូវបានប្រមូលផ្តុំនៅក្រោមលក្ខន្តិកៈណាមួយ បញ្ជីរាយឈ្មោះទិន្នន័យទាំង​មូលគួរតែដាក់សម្រាប់ឱ្យទាញយក។ API ឬ បណ្តាញសេវាកម្មដែលស្រដៀងគ្នាក៏អាចមានប្រយោជន៍ខ្លាំងណាស់ដែរ ប៉ុន្តែជម្រើសទាំងនេះមិនមែនជំនួសការផ្តស់លទ្ឋភាពសម្រាប់ទាញយកបញ្ជីរាយឈ្មោះទិន្នន័យទាំងមួលនោះទេ។
ក្នុងទម្រង់បើកទូលាយ និង កម្មវិធីអាចប្រើប្រាស់កើត
ការប្រើប្រាស់ឡើងវិញនូវទិន្នន័យដែលបានរៀបចំឡើងដោយវិស័យសាធារណៈ មិនគួររងឥទ្ធិពលដោយការរឹតបន្តឹងប៉ាតង់។ សំខាន់ជាងនេះ ទៅទៀត អ្នកប្រើប្រាស់ត្រូវប្រាកដថា ពួកគេត្រូវបានផ្តល់នូវទ្រង់ទ្រាយម៉ាស៊ីនអាចអាន គឺជាការអនុញ្ញាតសម្រាប់ការប្រើប្រាស់ឡើងវិញដ៏អស្ចារ្យបំផុត។ ដើម្បីបង្ហាញឱ្យឃើញកាន់តែច្បាស់ ចូរពិចារណាស្ថិតិដែលបានចេញផ្សាយជាឯកសារក្នុងទម្រង់ PDF (ទ្រង់ទ្រាយឯកសារដែលអាចចល័ត) ដែលជាញឹកញាប់ត្រូវបានប្រើសម្រាប់ការបោះពុម្ពដែលមានគុណភាពខ្ពស់។ ខណៈពេលដែលស្ថិតិទាំងនេះអាចត្រូវបានអានដោយមនុស្ស ស្ថិតិដែលមានទម្រង់ជា PDF នាំឱ្យមានការលំបាកជាច្រើនសម្រាប់កុំព្យូទ័រក្នុងការទាញយកទិន្នន័យមកប្រើប្រាស់។ ទម្រង់ប្រភេទនេះ ធ្វើឱ្យមានភាពលំបាកសម្រាប់អ្នកផ្សេងទៀតក្នុងការប្រើប្រាស់ឡើងវិញនូវទិន្នន័យនោះផងដែរ។
ខាងក្រោមនេះ​ គឺជាឧទាហរណ៍នៃគោលនយោបាយមួយចំនួនដែលអាចជាប្រយោជន៍៖
€	រក្សាភាពសាមញ្ញ
€	ផ្លាស់ទីយ៉ាងលឿន
€	មានលទ្ធផល
ជាពិសេស វាជាការប្រសើរក្នុងការផ្តល់ឱ្យប្រើប្រាស់នូវទិន្នន័យក្នុងទម្រង់ដើមនៅពេលឥឡូវនេះ ជៀសជាងរង់ចាំផ្តល់ទិន្នន័យដ៏ល្អឥតខ្ចោះនៅក្នុងពេលប្រាំមួយខែ។ 
មានវិធីជាច្រើនក្នុងការធ្វើឲ្យទិន្នន័យអាចបានទៅដល់អ្នកដទៃ។ ការធ្វើទៅជាធម្មតានៅយុគ សម័យអ៊ីនធឺណេត គឺការផ្សព្វផ្សាយតាមរយៈអនឡាញ។ តាមរយៈនេះ វាមានភាពខុសប្លែកគ្នាពីមួយទៅមួយ។ ជាទូទៅ ស្ថាប័នទាំងអស់អាចចែកចាយទិន្នន័យរបស់ខ្លួនតាមរយៈគេហទំព័រ ហើយបញ្ជីទិន្នន័យ នឹងនាំអ្នកប្រើប្រាស់ ទៅរកប្រភពពាក់ព័ន្ធនៃទិន្នន័យនោះ។
នៅពេលដែល ភាពប្រទាក់គ្នា មានកម្រិត ឬទិន្នន័យមានទំហំធំពេក អ្នកដាច់ខាតត្រូវតែមានវិធានការចែកចាយទិន្នន័យតាមរយៈទ្រង់ទ្រាយផ្សេងទៀត។ ផ្នែកនេះនឹងពិភាក្សាអំពីជម្រើសដែលអាចធ្វើបានដើម្បីរក្សាតម្លៃផលិតកម្មឱ្យនៅទាប។

**វិធីសាស្ត្រ តាមប្រព័ន្ធអ៊ីនធឺណិត

តាមរយៈគេហទំព័រដែលមានស្រាប់របស់អ្នក
ប្រព័ន្ធដែលក្រុមមាតិការលើគេហទំព័ររបស់អ្នកស្គាល់ច្បាស់ គឺជាការផ្តល់ឯកសារ សម្រាប់ទាញយកពីគេហទំព័រ។ អ្នកអាចដាក់ឯកសារឱ្យសាធារណជនទាញយកបាន ដូចដែលអ្នកកំពុងតែផ្តល់ឯកសារនៃកិច្ចពិភាក្សានាពេលបច្ចុប្បន្ននេះ។
ការលំបាកមួយទាក់ទងនឹងវិធីសាស្រ្តនេះ គឺថាវាពិតជាស្មុគស្មាញសម្រាប់បុគ្គលខាងក្រៅ ក្នុងការស្វែងរក កន្លែងដែលផ្តល់នូវព័ត៌មានទាន់សម័យ។ ជម្រើសនេះដាក់បន្ទុកឲ្យអ្នកស្វែងរកវិធីសាស្រ្ត  ផ្សេងៗ ដើម្បីទទួលបានទិន្នន័យ។

**តាមរយៈភាគីទីបី

កន្លែង​ទុកដាក់ឯកសារជាច្រើន បានក្លាយជាមជ្ឈមណ្ឌល ផ្ទុក​ទិន្នន័យ​ទៅតាមវិស័យ​ជាក់លាក់​ ។​ ឧទាហរណ៍ ​pachube.com ត្រូវបានបង្កើត​​ដើម្បី​ភ្ជាប់​បុគ្គល​ដែលមាន sensor ទៅនឹងបុគ្គល​ដែលមាន​បំណង​ចូលមើល​ទិន្នន័យ​របស់​ពួកគេ។ គេហទំព័រ​មួយចំនួន​ដូចជា Infochimps.com និង Talis.com អនុញ្ញាត​ឲ្យ​ភ្នាក់ងារ​នៃ​វិស័យ​សាធារណៈ ​ផ្ទុក​ទិន្នន័យ​ជាច្រើន​ដោយ​ឥត​គិត​ថ្លៃ។​​
វិបសាយរបស់ភាគីទីបី (3rd party sites) អាចមានអត្ថប្រយោជន៍ជាច្រើន។ មូលហេតុដ៏សំខាន់គឺដោយសារតែពួកគេបានកសាងសហគមន៍នៃបុគ្គល ដែលមានចំណាប់អារម្មណ៏ទៅលើកិច្ចការនេះ និងបានប្រមូលផ្តុំសំណុំទិន្នន័យផ្សេងៗទៀតជាច្រើន។ នៅពេលដែលទិន្នន័យរបស់អ្នកត្រូវបានដាក់ឲ្យក្លាយជាផ្នែកមួយនៃបណ្តាញទាំងនេះ ចំណាប់អារម្មណ៍វិជ្ជមានជាសមូហភាពមួយប្រភេទត្រូវបានបង្កើតឡើង។
វេទិកា​ទិន្នន័យ​ទាំង​មូល​ អាច​ផ្ដល់​ហេដ្ឋារចនាសម្ព័ន្ធ​ដែល​គាំទ្រ​ចំពោះ​តម្រូវ​ការ​។ ពួកគេ​តែងតែ​ផ្ដល់​នូវ​ព័ត៌មាន​បែប​វិភាគ និងអាច​ប្រើប្រាស់បាន។ សម្រាប់ភ្នាក់ងារ​នៃ​វិស័យ​សាធារណៈ​​​​ ទិន្នន័យ​ទាំងនោះ​ជាទូទៅមិនគិត​ថ្លៃទេ​។​
វេទិកាទាំងនេះ (platforms) អាចមានចំណុចខ្វះខាតពីរយ៉ាង។ចំណុចខ្វះខាត ទី១ គឺឯករាជ្យភាព។ ភ្នាក់ងាររបស់អ្នកផលិតទិន្នន័យគប្បីមានសមត្ថភាពក្នុងការគ្រប់គ្រង ត្រួតពិនិត្យលើអ្នកដទៃ ដែលជាញឹកញាប់ នឹងជួបការលំបាកទាំងផ្នែកនយោបាយ ផ្នែកច្បាប់ ឬនៅពេលធ្វើប្រតិបត្តិការ។ចំណុចខ្វះខាតទី២ គឺភាពបើកទូលាយ។ ត្រូវធានាឲ្យបានថា ទិន្នន័យរបស់អ្នកបង្កលក្ខណៈងាយស្រួល និងមិនរើសអើងបុគ្គលណាមួយក្នុងការទទួលយកព័ត៌មាន។ អ្នកអភិវឌ្ឍកម្មវិធី (developer) និងអ្នកវិទ្យាសាស្រ្ត អាចនឹងប្រើប្រាស់ប្រព័ន្ធប្រតិបត្តិការផ្សេងៗពីគ្នា ពីទូរស័ព្ទ smartphone រហូតដល់ supercomputer ។ អ្នកប្រើប្រាស់ទាំងនេះ គួរតែអាចទទួលបានព័ត៌មាន និងទិន្នន័យ។

**តាម​រ​យៈ​ ​FTP​ ​servers​

វិធីសាស្ត្រសាមញ្ញមួយទៀតសម្រាប់ផ្តល់ឯកសារគឺ តាមរយៈពិធីការផ្ទេរឯកសារ (FTP)។ វិធីសាស្ត្រនេះ អាចនឹងសមស្រប ប្រសិនបើអ្នកប្រើប្រាស់របស់អ្នកជាអ្នកបច្ចេកទេសដូចជា អ្នកអភិវឌ្ឍន៍កម្មវិធី និងអ្នកវិទ្យាសាស្ត្រ។ ប្រព័ន្ធ FTP ដំណើរការនៅក្នុងតួនាទីជា HTTP  ប៉ុន្តែវាត្រូវបានរចនាឡើងជាពិសេសដើម្បីជួយដល់ការផ្ទេរឯកសារ។
FTP មិនសូវជាទទួលបានការនិយមប្រើប្រាស់ទេ ពីព្រោះជំនួសដោយការផ្តល់ជាវែបសាយ ការមើលតាមរយៈ FTP server គឺ វាស្រដៀងទៅនឹងការមើលតាមរយៈថតឯកសារនៅលើកុំព្យូទ័រ។ ដូច្នេះទោះបីជា FTPនេះមានអត្ថប្រយោជន៍សម្រាប់ការងារជាក់លាក់មួយក៏ពិតមែន ប៉ុន្តែសមត្ថភាពរបស់វាហាក់ដូចជាមិនទាន់មានលក្ខណៈពិសេសគ្រប់គ្រាន់ដើម្បីប្រើប្រាស់សម្រាប់ការអភិវឌ្ឍន៍វែបសាយនៅឡើយទេ។

**ក្នុង​ទម្រង់​ជា​ ​torrents​

BitTorrent​ គឺ​ជា​ប្រព័ន្ធ​មួយ​ដែល​ក្រុមអ្នក​តាក់តែង​គោល​នយោបាយទើបតែបាន​ស្គាល់​ ដោយសារតែភាពពាក់ព័ន្ធគ្នានៃមុខងាររបស់ប្រព័ន្ធនេះជាមួយនឹងការប្រព្រឹត្ត​បំពានលើ​ការ​រក្សា​សិទ្ធិ​។ BitTorrent​ ប្រើប្រាស់​ឯក​សារ​ម៉្យាងឈ្មោះថា​​ ​torrents​ ​ដែលប្រព័ន្ធនេះដំណើរការបានតាមរយៈការបំបែក​​ការ​ចែក​ចាយ​ឯក​សារ​ទៅវិញទៅមករវាងមនុស្ស​ទាំងឡាយណា ដែលទាញ​ឯកសារទាំងនោះមកប្រើប្រាស់។​ជំនួស​ឱ្យការ ផ្ទុកហួសកំណត់នៃទិន្នន័យនៅក្នុង​ ​Servers ​​ ​ការចែកចាយកើនឡើងជាមួយនឹងតម្រូវការកើនឡើង។ នេះ​ជា​មូល​ហេតុ​ដែល​ធ្វើ​អោ​យ​ប្រព័ន្ធ​នេះ​ក្លាយ​ជា​ប្រព័ន្ធ​ដ៏​ជោគជ័យ​មួយ​សម្រាប់​ការ​ចែក​រំលែក​ខ្សែ​ភាព​យ​ន្ដ​។ នេះ ​គឺ​ជា​វិធីដ៏​មាន​ប្រសិទ្ធ​ភាពសម្រាប់ការចែក​ចាយ​ទិន្នន័យ​ដែល​មាន​ទំហំ​ធំ​។​

**ក្នុង​ទម្រង់​ជា​ ​API​

ទិន្នន័យ​អាច​ត្រូវ​បាន​ចេញ​ផ្សាយ​បាន​តាម​រ​យៈ​ ​“Application​ ​Programming​ ​Interface​ ​(API​)” ។ ចំណុច​ប្រទាក់​ ​API​ ​ទាំង​នេះ​ ​បាន​ក្លាយ​ទៅ​ជា​ការ​ពេញ​និយម​យ៉ាង​ខ្លាំ​ង​។​ ​API​ ​បាន​អនុញ្ញាត​ឱ្យ​អ្នក​សរ​សេរ​កម្ម​វិធី​​ជ្រើស​រើស​ផ្នែក​ជាក់​លាក់​នៃ​ទិន្នន័យ​ ​ជៀសជាង​ការ​ផ្ត​ល់​ទិន្នន័យ​ទាំង​អស់ជាកញ្ចប់ក្នុងរូបភាពជា​ឯក​សារទំហំធំមួយ​​។​ ​​ជា​ធម្ម​តា​ APIs​  ​ត្រូវ​បាន​ត​ភ្ជាប់​ទៅ​​ទិន្នន័យមូល​ដ្ឋា​ន​មួយ​ដែល​ត្រូវ​បាន​ធ្វើ​បន្ទាន់​ធ្វើបច្ចុប្បន្នភាព​ក្នុង​ពេល​វេលា​ពិត​ប្រាកដ​មួយ​ ​(real​-time​) ។ នេះ​មាន​ន័យ​ថា​ ​ការ​ធ្វើ​ឱ្យ​ព័ត៌មាន​អាច​ស្វែង​រក​បាន​ ​តាម​រ​យៈ​ ​API​ ​អាច​ធានា​បាន​ថា​ ​ព័ត៌មាន​ទាំង​នោះ​មាន​បច្ចុប្បន្ន​ភា​ព​។​
ការ​បោះ​ពុម្ព​ផ្សាយ​ទិន្នន័យ​ដើម​ជា​ច្រើន​ក្នុង​ពេល​តែ​មួយ ​ជា​ក្តី​បារម្ភ​ចម្បង​នៃ​រាល់​យុទ្ធ​សា​ស្ត្រ​របស់​ទិន្នន័យ​បើក​ទូ​លា​យ​។​ ​ការ​ចំណាយ​មួយ​ចំនួន​ដើម្បី​ផ្ត​ល់​នូវ​ ​API រួមមាន៖
១.	ត​ម្លៃ​៖ ​ ​API​ ​តម្រូវ​ឱ្យ​មាន​ការ​អភិវឌ្ឍ​ និង​តំ​ហែ​ទាំ​ច្រើន​ជាង​ការ​ផ្ត​ល់​ត្រឹម​តែ​ឯក​សា​រ​។​
២.	ការ​រំពឹង​ទុ​ក​៖ ​​ដើម្បី​ជំរុញ​សហ​គម​ន៍​នៃ​អ្នក​ប្រើ​ប្រាស់​​ប្រព័ន្ធនេះ​កើនឡើង​ ​វា​ចាំបាច់​ក្នុងការផ្ត​ល់​នូវ​ភាព​ប្រាកដ​ប្រ​ជាដល់ពួកគេ​។​ ​អ្នក​នឹង​ត្រូវគិតគូរទុកមុន ​នៅ​ក្នុងករណីដែលដំណើរការនៃប្រព័ន្ធ មានបញ្ហា អ្នកបានត្រៀមរួចរាល់សម្រាប់​ការ​ចំណាយ​ទៅលើ​ការ​ជួស​ជុល​​។​
ការ​ចូល​ទៅកាន់​ទិន្នន័យ​ជាកញ្ចប់ ធានា​ថា​៖
♣	មិន​មាន​ភាព​ពឹង​ផ្អែក​ទៅ​លើ​អ្នក​ផ្ត​ល់​សេ​វា​កម្ម​នៃ​ទិន្នន័យ​នោះ​ទេ​ ​មាន​ន័យ​ថា​ប្រសិនបើ​វដ្តនៃការ​រៀបចំ​រចនា​ស​ម្ព័​ន្ធ​ ឬ​ថវិកា​ ​ផ្លាស់​ប្តូ​រ​ស្ថាន​ភាព​ ទិន្នន័យ​ទាំង​នេះ​នៅ​តែ​អាច​ប្រើ​បា​ន​។​
♣	នរណា​ក៏​អាច​ទទួល​បាន​ច្បាប់​ចម្លង ​និង​ចែក​ចាយ​ទិន្ន​ន័​យបានដែរ​។​ ​ការ​ធ្វើ​បែប​នេះ​អាច​កាត់​បន្ថយ​នូវ​ការ​ចំណាយ​លើ​ការ​ចែក​ចាយ​ពីភ្នាក់ងារ​ប្រភព​ ​ហើយ​នេះ​ក៏មាន​ន័យ​ថា​ ​មិន​មាន​សូម្បីតែចំណុចណាមួយនៃ​ការ​បរាជ័យដែរ​។​
♣	អ្នកដទៃ អាច​ចូលទៅអភិវឌ្ឍ​​សេ​វា​កម្មផ្ទាល់របស់​ខ្លួន​ដោយ​ប្រើប្រាស់​ទិន្នន័យ​នេះ​ ព្រោះពួក​គេមានភាពច្បាស់លាស់ថា​ ទិន្នន័យ​នឹង​មិន​ត្រូវ​បាន​រឹប​អូស​ពី​ពួក​គេ​។​
ការ​ផ្ត​ល់​នូវ​ទិន្នន័យ​ជា​កញ្ចប់​ អនុញ្ញាត​ឱ្យ​សាធារណជន​អាច​ប្រើ​ប្រាស់​ទិន្នន័យ​បាន​ទូលំ​ទូលាយ​លើស​ពី​គោល​បំណង​ដើម​នៃ​ទិន្នន័យ​ទាំង​នេះ​។​ ​ឧទាហរណ៍៖​ ​វា​អនុញ្ញាត​ឱ្យ​អ្នក​ប្រើ​ប្រាស់​ប​ម្លែ​ង​ទិន្នន័យ​ទាំង​នេះ​ទៅ​ជា​ទ្រង់ទ្រាយ​ថ្មី​ ​បង្កើត​តំណ​ភ្ជាប់​ជាមួយ​នឹង​ធនធាន​ផ្សេង​ទៀត​ ​ឬ​ ​បង្កើត​គំនិត​ថ្មី​ៗ និង​ ​ផ្ទុក​ទិន្នន័យ​ទាំង​នេះ​នៅ​ក្នុង​កន្លែង​ផ្សេ​ងៗ​ជា​ច្រើ​ន​។​ ​ខ​ណៈ​ពេល​ដែល​កំណែ​ចុង​ក្រោយ​បំផុត​របស់​ទិន្នន័យ​ត្រូវ​បាន​ផ្ត​ល់​ឱ្យ​ប្រើប្រាស់​តាម​រ​យៈ​ ​API​ ​ទិន្នន័យ​ដើម​គួរ​តែ​ត្រូវ​បាន​រៀបចំ​ដាក់​ឱ្យ​ទាញ​យក​ជា​កញ្ចប់​ ​នៅ​ចន្លោះ​ពេល​វេលា​មួយ​ដែល​ទៀង​ទា​ត់​។​
ជាឧទាហរណ៍​ ​"សេ​វា​ស្ថិ​តិ​ ​Eurostat​" មាន​ផ្ត​ល់​ជូន​នូវ​មុខ​ងារ​នៃ​ការ​ទាញ​យក​កញ្ចប់​ឯក​សារ​ទិន្នន័យ​ជាកញ្ចប់ដែលមានច្រើន​ជាង​ ​៤០០០ ឯក​សារ​​។ សេ​វា​ស្ថិ​តិ​នេះ​ត្រូវ​បាន​ធ្វើបច្ចុប្បន្ន​ភាព​ពីរ​ដង​ក្នុង​មួយ​ថ្ងៃ​ ​ហើយ​ផ្ត​ល់​នូវ​ទិន្នន័យ​ក្នុងទម្រង់ Tab-separated values (TSV) ​និង​រួម​បញ្ចូល​ទាំង​ឯក​សារ​អំពី​មុខ​ងារ​នៃ​ការ​ទាញ​យក ជាមួយនឹងឯក​សារ​ទិន្ន​ន័​យ​។​
ឧ​ទា​ហ​រ​ណ៏​មួយ​ទៀត​គឺ​ ​District​ ​of​ ​Columbia​ ​Data​ ​Catalog​ ដែល​អនុញ្ញាត​ឱ្យ​ទិន្នន័យ​ដែល​នឹង​ត្រូវ​បាន​ទាញ​យក​នៅ​ជា​ ​ទំ​រង់​ ​CSV​ ​និង​ ​XLS​ ​​បន្ថែម​ទៅ​លើការផ្តល់​មតិ​ព័ត៌មានបន្ត​ផ្ទាល់​នៃ​ទិន្ន​ន័​យ​។​

**ការធ្វើ​ឱ្យ​ទិន្នន័យ​អាច​រក​ឃើញ​

ទិន្នន័យ​បើក​ទូលាយ គឺ​មិនមាន​ន័យ​អ្វី​ទាំង​អស់​បើ​គ្មាន​អ្នក​ប្រើ​ប្រា​ស់​។​ ​អ្នក​គប្បី​ត្រូវ​ធ្វើ​​ឱ្យ​ប្រាកដ​ថា​ ​អ្នក​ប្រើ​ប្រាស់​អាច​ស្វែង​រក​ឯក​សារ​ប្រភព​ដើ​មបាន​។​ ​ផ្នែក​នេះ​នឹង​គ្រប​ដ​ណ្ត​ប់​វិធី​សា​ស្ត្រ​ផ្សេ​ងៗ​គ្នា​​ជាច្រើន។
អ្វី​ដែល​សំខាន់​បំផុត​នោះ ​គឺ​ការ​ផ្ត​ល់​នូវ​ចន្លោះ​អ​ព្យា​ក្រឹ​ត​រវាង​ទី​ភ្នាក់ងារ​អន្តរ​ជាតិ​ខាង​នយោបាយ​ និង ​វ​ដ្ត​ថវិកា​នា​ពេល​អ​នាគ​ត​។​ ​ព្រំ​ដែន​នៃ​យុ​ត្តា​ធិ​ការ​ ​ ​អាច​ធ្វើ​ឱ្យ​កិច្ច​សហ​ប្រតិបត្តិ​ការ​ជួបការលំ​បា​ក​។​ ​ទោះជា​យ៉ាង​ណា​ វាពិតជាបានផ្តល់អត្ថ​ប្រយោជន៍​យ៉ាង​សំខាន់​ក្នុង​ការ​ចូល​រួម​កំ​លាំង​នេះ​។​ ​ភាពកាន់តែ​ងាយ​ស្រួល​នោះគឺ សម្រាប់​អ្នក​ខាង​ក្រៅ​ដើម្បី​រក​ឱ្យ​ឃើញ​ទិន្នន័យ​ ​ព្រោះ​ឧបករណ៍​ថ្មី​លឿន​ជាង​ និង​មាន​ប្រយោជន៍​ នឹង​ត្រូវ​បាន​ក​សាង​ឡើ​ង​។​

**ឧបករណ៍​ដែល​មាន​ស្រាប់​

នៅ​លើ​វែ​ប​សាយ​មាន​ឧបករណ៍​មួយ​ចំនួន​ ​ត្រូវ​បាន​បង្កើត​ជា​ពិសេស​សម្រាប់​ធ្វើ​ឱ្យ​ទិន្នន័យ​មាន​ភាព​ងាយ​ស្រួល​ក្នុង​ការ​ស្វែង​រ​ក​។​
អ្វី​ដែល​សំខាន់​បំផុត​មួយ​ទៀតនោះ​គឺ​ ​DataHub​ ហើយ​វា​ជា​កា​តា​ឡុ​ក​ ​និង​ ​ទិន្នន័យ​ត្រូវ​ផ្ទុក​ក្នុង​សំណុំ​ទិន្នន័យ​ពី​ជុំ​វិញ​ពិភព​លោ​ក​។​ ​គេ​ហ​ទំព័រ​ធ្វើ​ឱ្យ​មាន​ភាព​ងាយ​ស្រួល​សម្រាប់​ជា​លក្ខ​ណៈ​បុគ្គល​និង​អង្គ​ភាព​ក្នុង​ការ​បោះ​ពុ​ម្ភ​ផ្សាយ​ឯក​សារ​-មាតិកា​ ​និង​សម្រាប់​អ្នក​ប្រើ​ប្រាស់​ ​ស្វែង​រក​ឯក​សារ​-មាតិកា​ដែល​គេ​ចង់​បា​ន​។​
លើស​ពី​នេះ​ទៀត​ ​មាន​អ្នក​ជំនាញ​រាប់​សិ​ប​នាក់​សម្រាប់​ផ្នែក​ ​និង​កន្លែង​ផ្សេង​គ្នា​ៗ។ សហ​គម​ន៍​វិទ្យា​សា​ស្ត្រ​ជា​ច្រើន​ បាន​បង្កើត​ប្រព័ន្ធ​នៃ​ចំណាត់​ថ្នាក់​មួយ​សម្រាប់​​ជំនាញ​របស់​ពួក​គេ​ ​ដែល​ជា​ទិន្នន័យ​ត្រូវ​បាន​ទាមទារ​ជា​ញឹ​ក​ញាប់​សម្រាប់​ការ​បោះ​ពុម្ព​ផ្សា​យ​។​

**សម្រាប់​រ​ដ្ឋា​ភិ​បា​ល​

ដូចដែល​វា​បាន​លើកឡើង​ ការ​អនុ​វត្ត​ជាទូទៅ ​គឺ​សម្រាប់​ទី​ភ្នាក់ងារ​ឬស្ថាប័នឈាន​មុខ​គេ​ក្នុង​ការ​បង្កើត​កា​តា​ឡុ​ក​សម្រាប់​ទិន្នន័យ​របស់​រ​ដ្ឋា​ភិ​បា​ល​។​ ​នៅ​ពេល​បង្កើត​កា​តា​ឡុ​ក​មួយ​ទី​ភ្នាក់ងារ​គួរ​តែ​ព្យាយាម​បង្កើត​រចនា​ស​ម្ព័​ន្ធ​មួយ​ចំនួន​ដែល​អនុញ្ញាត​ឱ្យ​មន្ទីរ​ផ្សេ​ងៗ​​ ​មាន​ភាព​ងាយ​ស្រួល​ក្នុង​ការ​ថែ​រក្សា​និង​ធ្វើ​បច្ចុប្បន្ន​ភាព​ព័ត៌មាន​របស់​ខ្លួន​ ​។
ពង្រឹង​ការជ​ម្រុ​ញ​ការក​សាង​កម្ម​វិធី​ដើម្បី​គាំ​ទ្រ​ដល់កា​តា​ឡុ​ក​តាំងពីដំ​បូ​ង​។​ ​មានប្រភពកម្មវិធី​ដំណោះ​ស្រាយ​ដែលឥត​គិត​ថ្លៃ និង​បើក​ទូលាយ ​(ដូច​ជា​ ​CKAN​) ដែល​ត្រូវ​បាន​ជ្រើស​រើស​សម្រាប់​ប្រើប្រាស់​ដោយ​  រ​ដ្ឋា​ភិ​បា​ល​ជា​ច្រើ​ន​។​ ​ដូច្នេះ​កា​រវិ​និ​យោគ​នៅ​ក្នុង​វេទិកា​មួយ​ផ្សេង​ទៀត​ អាច​នឹង​មិន​ចាំបាច់​។​
មាន​រឿង​មួយ​ចំនួន​ដែល​ភាគ​ច្រើន​កា​តា​ឡុ​ក​ទិន្នន័យ​បើកទូលាយ​នៅមាន​ការ​ខ្វះ​ច​ន្លោះ​។ កម្ម​វិធី​របស់​អ្នក​ គប្បី​ត្រូវពិចារណា​ដូច​ខាង​ក្រោម​៖
♣	ផ្ត​ល់​ជូន​នូវ​វេទិកា​មួយ​ដែល​អាច​អនុញ្ញាត​ឱ្យ​វិ​ស័​យ​ឯក​ជន​ ​និង​សហ​គម​ន៍​ ​ក្នុង​ការ​ចូល​រួម​ចំណែក​បន្ថែម​ទិន្នន័យ​របស់​ពួក​គេ​។​ ​វា​អាច​មាន​ប្រយោជន៍ក្នុងការ​គិតគូរ​ពី​កា​តា​ឡុ​ក​ជាប្រភេទកាតាឡុកប្រចាំ​តំបន់​ ​ជៀស​ជាង​របស់​រ​ដ្ឋា​ភិ​បា​ល​។​
♣	សម្រួល​ឱ្យ​មាន​ភាព​ប្រសើរ​ឡើង​នៃ​ទិន្នន័យ​ ​តាម​រ​យៈ​ការ​អនុញ្ញាត​ឱ្យ​កំណែ​ចេញ​ផ្សាយ​ថ្មី​ៗនៃ​ទិន្នន័យ​​ដែល​ត្រូវ​បាន​ចុះ​បញ្ជី​និង​រៀបចំ​ទុក​ក្នុង​កា​តា​ឡុ​ក​។​ ​ឧទាហរណ៍៖​ ​នរណា​ម្នាក់​អាច​ប្រមូល​ចង​ក្រង​ ​កូ​ដ​ភូមិ​សា​ស្ត្រ​ (geocode​) នៃ​អាស័យដ្ឋាន​នានា​ ​និង​មាន​បំណង​ចង់​ចែក​រំលែក​លទ្ធ​ផល​ទាំង​នោះ​ទៅ​ដល់​អ្នក​ដ​ទៃ​។​ ​ប្រសិនបើ​អ្នក​អនុញ្ញាត​ឱ្យ​សំ​ណុំទិន្នន័យ​នោះ​មាន​តែ​កំណែ​ទោល​តែ​មួយ​គត់​ នោះ​ភាព​ប្រសើរ​ឡើងនៃទិន្នន័យ​ទាំង​នោះ​ នឹង​នៅ​តែ​លាក់​កំ​បាំ​ង​។​
♣	អ្នក​គួរ​តែ​អធ្យាស្រ័យ​ ក្នុងករណីដែល​ទិន្នន័យ​របស់​អ្នក​ដែល​លេច​ចេញ​នៅ​កន្លែង​ផ្សេ​ង​។​មាតិកា​នោះ​ទំនងជា​ត្រូវ​បាន​ចម្លង​ទៅ​ឱ្យ​សហ​គម​ន៍​នានា ​ដែល​មាន​ចំណាប់​អារម្មណ៍​ស្រ​ដៀង​គ្នា​។ ប្រសិនបើ​អ្នក​មាន​ទិន្នន័យនៃ​ការ​ត្រួត​ពិ​និត្យ​កម្រិត​ទឹក​ទន្លេ​ នោះ​ទិន្នន័យ​របស់​អ្នក​អាចនឹង​បង្ហាញ​នៅ​ក្នុង​ចំណាត់​ថ្នាក់​សម្រាប់​ជល​វិទូ​​។​
♣	ធានាឱ្យបាននូវការចូលដំណើរការជាសមភាព។ សូមព្យាយាមចៀសវាងការបង្កើតកម្រិតសិទ្ធិនៃការចូលដំណើរការសម្រាប់មន្រ្តីឬក្រុមអ្នកស្រាវជ្រាវ ព្រោះការធ្វើបែបមនេះនឹងធ្វើឱ្យប៉ះពាល់ដល់ការចូលរួម និងការពាក់ព័ន្ធរបស់សហគមន៍។

**សម្រាប់​សង្គម​ស៊ី​វិល​

ត្រូវមាន​ឆ​ន្ទៈ​ក្នុង​ការ​បង្កើត​កា​តា​ឡុ​ក​បន្ថែម​សម្រាប់​ទិន្នន័យ​ដែល​មិន​មែន​ជា​ផ្លូវ​កា​រ​។​
វា​ពិត​ជា​កម្រ​ណាស់​ ដែល​រ​ដ្ឋា​ភិ​បា​ល​ធ្វើ​ការ​ភ្ជាប់​ខ្លួន​ជាមួយ​នឹង​ប្រភព​មិន​ផ្លូវ​ការ​ ​ឬ​ប្រភព​មិន​គួរ​ឱ្យ​ទុកចិត្ត​បាន​នោះ​។ ក្រុម​ម​ន្ត្រី​ ជា​ញឹ​ក​ញាប់​ ​តែង​តែ​ខិតខំ​ ​និង​ចំណាយ​ធនធាន​នានា​ផ្ទៀង​ផ្ទាត់​ដើម្បី​ធានា​ថា​ ​នឹង​មិន​បង្ក​ឱ្យ​មាន​ភាព​អាម៉ាស់​ដល់​នយោបាយ​ ​ឬ​មាន​ផល​ប៉ះ​ពាល់​ផ្សេ​ងៗ​ទៀត​ដែល​ប​ណ្តា​លម​ក​ពី​ការ​ប្រើ​ប្រាស់​ខុស​ ​ឬ​ការ​ជឿ​ទុកចិត្ត​ជ្រុល​ពេក​នៅ​លើ​ទិន្នន័យ​នោះ​។​លើស​ពី​នេះ​ទៅ​ទៀត​ រ​ដ្ឋា​ភិ​បា​ល មិន​ទំនងជា​មាន​ឆ​ន្ទៈ​ក្នុង​ការ​គាំ​ទ្រ​ដល់​សកម្មភាព​ដែល​ធ្វើ​ឱ្យ​ព័ត៌មាន​របស់​ពួក​គេ​ជាមួយ​នឹង​ព័ត៌មាន​ពី​អាជីវ​កម្ម​ចុះ​សម្រុង​គ្នា​នោះទេ។ រ​ដ្ឋា​ភិ​បា​ល ​គឺ​មាន​សិទ្ធិ​ក្នុង​ការ​សង្ស័យ​លើការជម្រុញប្រាក់ចំណេញ (​profit​ ​motives​)។ ដូច្នេះ​ ​កា​តា​ឡុ​ក​ឯក​រាជ្យ​សម្រាប់​ក្រុម​សហ​គម​ន៍​ ​អាជីវ​កម្ម​ ​និង​អ្នក​ផ្សេង​ទៀត​អាច​នឹង​ត្រូវ​បាន​ធា​នា​។​
