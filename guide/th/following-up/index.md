---
redirect_from: /th/following-up/index.html
section: guide
lang: th
title: เปิดเผยข้อมูลแล้ว จะทำอย่างไรต่อไป?
---

เราได้เห็นวิธีการที่จะทำให้ข้อมูลภาครัฐสามารถนำมาใช้ได้ทั้งทางกฎหมายและทางเทคนิคแล้ว ขั้นตอนต่อไปคือ การส่งเสริมให้ผู้อื่นนำข้อมูลเหล่านั้นไปใช้งาน

บทนี้จะว่าด้วยเรื่องที่เกี่ยวข้องกับการส่งเสริมการใช้ข้อมูล

## บอกให้โลกรู้

สิ่งแรกและเป็นสิ่งที่สำคัญที่สุด คือ ต้องเผยแพร่ประชาสัมพันธ์ และรณรงค์เพื่อส่งเสริมการเปิดเผยข้อมูลในสายงานที่คุณรับผิดชอบอยู่

ถ้าเราเปิดเผยชุดข้อมูลกลุ่มหนึ่งแล้ว ให้ใช้เวลาเล็กน้อยในการทำให้ผู้คนรับรู้ (หรืออย่างน้อยก็สามารถค้นหาได้) นอกจากข่าวประชาสัมพันธ์

การประกาศในเว็บไซต์ของหน่วยงาน และอื่น ๆ แล้ว ก็อาจพิจารณาวิธีการอื่น ๆ ดังนี้:

- ติดต่อองค์กรหรือบุคคลที่มีชื่อเสียง ที่ทำงานหรือสนใจในด้านนี้
- ติดต่อกลุ่มเมล์ (mailing list) หรือกลุ่มเครือข่ายสังคมที่เกี่ยวข้อง
- ติดต่อผู้ใช้โดยตรง ผู้ที่เราคิดว่าน่าจะสนใจชุดข้อมูลนี้

### เข้าใจผู้ฟัง

การสร้าง Data community จำเป็นต้องกำหนดกลุ่มเป้าหมายที่ชัดเจน โดยการระบุผู้มีส่วนได้ส่วนเสีย ซึ่งหากเราทำการสื่อสารผิดกลุ่มเป้าหมายและวัตถุประสงค์ ก็จะเป็นการสื่อสารที่เสียเปล่าและไม่เกิดประโยชน์ใด

Digital communities มีแนวโน้มที่จะยินดีร่วมแบ่งปันข้อมูลต่าง ๆ ซึ่งพวกเขาก็รับข้อมูลมาอย่างรวดเร็ว ข้อความหรือข่าวสารต่าง ๆ จะถูกอ่านแบบคร่าว ๆ แทนที่จะเป็นการตรวจสอบวิเคราะห์ในเชิงลึก

สมาชิกของ Technology community มักจะไม่ค่อยใช้ Microsoft Windows เหมือนคนอื่น ๆ ดังนั้น เราไม่ควรบันทึกเอกสารในรูปแบบของ MS Office ซึ่งมีสองเหตุผล คือ:

- เหตุผลแรก คือ เอกสารเหล่านั้นจะสามารถเข้าถึงได้น้อยลง แทนที่จะเป็นเอกสารที่มองเห็นบนหน้าจอได้ ผู้อ่านอาจเห็นสำเนาที่ไม่สมบูรณ์จากทางเลือกอื่น
- อย่างที่สอง คือ นักพัฒนาอาจเข้าใจผิดว่าหน่วยงานอาจไม่ต้องการสนับสนุนนักพัฒนามากนัก แต่กำลังคาดหวังให้ Technology Community เข้ามาหาคุณ

###  โพสเนื้อหาของคุณบนเว็บไซต์อื่น

มีบล็อกมากมายที่มีผู้อ่านจำนวนมากซึ่งถูกสร้างขึ้นในหัวข้อนี้อยู่แล้ว ดังนั้น จึงอาจคุ้มค่าที่จะใส่บทความเกี่ยวกับการริเริ่มด้าน Open Data ของเราที่เว็บไซต์เหล่านั้น สิ่งเหล่านี้สามารถสร้างประโยชน์ร่วมกันได้ เราอาจได้รับความสนใจมากขึ้น และพวกเขาก็ได้รับการข้อมูลในสาขาที่เกี่ยวข้องด้วยเช่นกัน

###  การทำให้การสื่อสารของเราเป็นมิตรกับสื่อสังคมออนไลน์ (Social Media) มากขึ้น

มีหลายสิ่งที่สามารถทำได้เพื่อให้เนื้อหาข้อมูลนั้น สามารถนำไปแบ่งปันได้ง่าย ๆ ระหว่างผู้ใช้ที่เชี่ยวชาญด้านเทคนิค ซึ่งมีเคล็ดลับดังนี้:

- จัดให้มีเนื้อหาในส่วนต่าง ๆ อยู่ในแต่ละหน้า

    เมื่อข้อความถูกแบ่งปันให้กับคนอื่น ผู้รับก็จะสามารถพบเนื้อหาที่เกี่ยวข้องได้อย่างรวดเร็ว

- หลีกเลี่ยงการทำให้คนต้องดาวน์โหลดข่าวประชาสัมพันธ์

    ข่าวประชาสัมพันธ์ที่ดี ควรจะเป็นข้อความที่กระชับเกี่ยวข้องกับประเด็นเรื่องใดเรื่องหนึ่ง แต่ถ้าบังคับให้คนดาวน์โหลดเนื้อหาและเปิดดูนอกเว็บเบราเซอร์ ส่งผลให้ผู้อ่านมีน้อยลง และเครื่องมือค้นหาจะทำดัชนีเนื้อหาได้ยากขึ้น

- พิจารณาใช้ [Open license](http://opendefinition.org/licenses/#content) สำหรับเนื้อหา

    นอกเหนือจากการสร้างความเชื่อมั่นให้กับผู้ที่ต้องการแบ่งปันเนื้อหาของเราว่าเขาได้รับอนุญาต คุณยังต้องสื่อให้ทราบว่าหน่วยงานของคุณมีความเข้าใจเรื่องของ Openness ด้วยเช่นกัน ซึ่งมันจะสร้างความประทับใจที่สำคัญต่อได้มากกว่าประโยคใด ๆ ในข่าวประชาสัมพันธ์

###  สื่อสังคมออนไลน์ (Social media)

มันอาจไม่เกิดประโยชน์ที่จะใช้เวลาหลายชั่วโมงไปกับ Social media วิธีที่สำคัญที่สุดที่จะทำให้ผู้คนรับรู้ผ่านฟอรั่มเหล่านี้ก็คือ ข้อความที่โพสต์บนบล็อกที่ง่ายในการนำไปแบ่งปัน หมายความว่า ก่อนจะอ่านในส่วนต่อไป ต้องอ่านส่วนสุดท้ายก่อน โดยมีข้อแนะนำ ดังนี้:

- ฟอรั่มอภิปราย

    Twitter กลายเป็นแพลตฟอร์มที่ใช้เผยแพร่ข้อมูลได้อย่างรวดเร็ว อะไรก็ตามที่แท็ก (Tag) ด้วย \#opendata จะมีคนหลายพันคนเห็นในทันที

    LinkedIn มีการเลือกกลุ่มต่าง ๆ มากมายที่มีเป้าหมายที่ Open data
แม้ว่า Facebook จะเป็นที่นิยมสำหรับคนทั่วไป แต่มันก็อาจไม่ได้รับความสนใจมากใน Open data community

- รวบรวมลิงค์

    การส่งเนื้อหาไปที่เว็บไซต์ข่าวสารสำหรับพวกนักเทคโนโลยี ซึ่ง Reddit และ Hacker News เป็นแหล่งที่ใหญ่ที่สุดสองแห่งในขณะนี้ หรือ Slashdot และ Digg ก็เป็นเครื่องมือที่มีประโยชน์ในด้านนี้

    เว็บไซต์เหล่านี้มีแนวโน้มที่จะพาไปสู่เรื่องราวที่น่าสนใจ และยังมุ่งเน้นในหัวข้อเรื่องใดเรื่องหนึ่งเป็นพิเศษอีกด้วย

## ให้คนเข้ามาอยู่รวมกัน ในแบบ Unconference, Meetups และ Barcamps

การจัดงานแบบพบปะกันเป็นวิธีที่มีประสิทธิภาพมากในการสนับสนุนให้คนอื่นมาใช้ข้อมูลของเรา เหตุผลในการพิจารณาที่จะจัดงานมีดังนี้:

- หาข้อมูลเกี่ยวกับผู้ใช้งานในอนาคต
- หาข้อมูลเกี่ยวกับความต้องการชุดข้อมูลต่าง ๆ
- หาข้อมูลว่า ผู้คนต้องการใช้ข้อมูลของคุณอย่างไร
- ช่วยให้ผู้ใช้งานในอนาคตได้ทราบเกี่ยวกับข้อมูลที่คุณมีได้
- ให้ผู้ใช้งานในอนาคตสามารถพบปะกันได้ (เพื่อที่จะให้พวกเขาร่วมมือกันได้)
- เปิดเผยข้อมูลของคุณสู่ผู้ฟังที่กว้างขึ้น (เช่น ทำให้มีคนนาเรื่องราวไปเขียนในบล็อก หรือ สื่อมวลชนมาทาข่าวในงานของคุณ)

มีหลายวิธีที่จะจัดงาน และในงานก็มีได้หลากหลายรูปแบบ ขึ้นอยู่กับวัตถุประสงค์ที่ต้องการ เช่นเดียวกับรูปแบบการประชุมแบบเดิม ซึ่งมีการพูดคุยหารืออย่างเป็นทางการ การนำเสนอ การสาธิต และยังมีการจัดงานแบบมีส่วนร่วมอีกหลายรูปแบบ โดยผู้เข้าร่วมอาจมีส่วนร่วมในเรื่องต่าง ๆ ดังนี้:

- แนะแนวทาง หรือกำหนด agenda ของงาน
- แนะนาตัวเอง พูดคุยเกี่ยวกับสิ่งที่สนใจและสิ่งที่กำลังดำเนินการ
- นำเสนอแบบสั้น ๆ และรวดเร็วเกี่ยวกับสิ่งที่กำลังทาอยู่
- นำเสนอ Session เกี่ยวกับสิ่งที่พวกเขาสนใจ

มีเอกสารออนไลน์มากมายเกี่ยวกับวิธีการจัดงานประเภทต่าง ๆ ซึ่งสามารถหาได้โดยการค้นหาคำอย่าง ‘unconference’, ‘barcamp’, ‘meetup’, ‘speedgeek’, ‘lightning talk’ แล้วคุณอาจจะได้พบผู้ที่เคยที่ได้จัดงานเหล่านี้ในประเทศอื่น ๆ ซึ่งจะช่วยเหลือและให้คำแนะนาเกี่ยวกับการจัดงานของคุณ และอาจสร้างความร่วมมือกับองค์กรอื่น (เช่น องค์กรสังคมของเทศบาล องค์กรข่าวสาร หรือสถาบันการศึกษา) เพื่อขยายกลุ่มผู้เข้าร่วมงานให้กว้างขึ้น และเพื่อเพิ่มศักยภาพในการเปิดเผยข้อมูลของคุณ

## สนับสนุนให้มีการสร้างสิ่งใหม่ ๆ ขึ้นมา เช่น Hackdays ของรางวัล และต้นแบบ

การออกแบบการแข่งขันเหล่านี้ ปกติจะทำโดยกำหนดชุดข้อมูลจำนวนมากที่เผยแพร่ออกมาสู่สาธารณะ แล้วโปรแกรมเมอร์ก็จะมีระยะเวลาสั้นๆ ตั้งแต่ 48 ชั่วโมงจนถึง 2-3 สัปดาห์ เพื่อพัฒนาแอปพลิเคชันที่ใช้ข้อมูลที่ได้มา จากนั้นแอปพลิเคชันที่ดีที่สุดจะได้รับรางวัล การแข่งขันในรูปแบบนี้ได้มีการจัดขึ้นแล้วในหลาย ๆ ประเทศ เช่น สหราชอาณาจักร สหรัฐอเมริกา นอร์เวย์ ออสเตรเลีย สเปน เดนมาร์ก และ ฟินแลนด์ เป็นต้น

### ตัวอย่างการแข่งขัน

**Show us a better way** เป็นการแข่งขันแรกที่เกิดขึ้นในโลก ริเริ่มโดย “The Power of Information Taskforce” ของรัฐบาลแห่งสหราชอาณาจักร นำโดยรัฐมนตรีประจำสำนักนายกรัฐมนตรี Tom Watson ในเดือนมีนาคม 2008 การแข่งขันนี้ถามว่า “คุณจะสร้างอะไรด้วยข้อมูลสาธารณะ?” และเปิดโอกาสให้กับโปรแกรมเมอร์จากทั่วโลก ด้วยเงินรางวัล £80,000 สำหรับแอปพลิเคชันที่ดีที่สุด 5 แอปพลิเคชัน

**Apps for Democracy** นึ่งในการแข่งขันแรก ๆ ของประเทศสหรัฐอเมริกา จัดในเดือนตุลาคม 2008 โดย Vivek Kundra ในช่วงที่อยู่ในตำแหน่ง CTO (Chief Technology Officer) ของ District of Columbia (DC) Government Kundra ได้พัฒนาแคตตาล็อกข้อมูล DC ที่ในรูปแบบใหม่ขึ้นมาที่ http://data.octo.dc.gov/ ซึ่งมีชุดข้อมูล เช่น Real-time crime feeds (ตัวอย่าง เหตุอาชญากรรมในปี 2013 บนแผนที่), คะแนนทดสอบในโรงเรียน และตัวชี้วัดความยากจน โจทย์ของการแข่งขันคือ จะทำให้ข้อมูลเหล่านี้เกิดประโยชน์กับประชาชน นักท่องเที่ยว ภาคธุรกิจและหน่วยงานภาครัฐของเมือง Washington, DC ได้อย่างไร

แนวทางที่สร้างสรรค์ คือ การสร้างการแข่งขัน Apps for Democracy วิธีการคือขอให้คนสร้างแอปพลิเคชันโดยใช้ข้อมูลจากแคตตาล็อกข้อมูลที่เพิ่งนำเข้าไป โดยการแข่งขันจะมีการให้สมัครออนไลน์ มีของรางวัลเล็ก ๆ น้อย ๆ มากมาย แทนที่จะเป็นรางวัลใหญ่เพียงไม่กี่อย่าง และรางวัลประเภทอื่น ๆ อย่างเช่น รางวัล “People’s Choice” การแข่งขันเปิดเป็นเวลา 30 วันและใช้เงิน $50,000 ผลที่ได้คือมีแอปพลิเคชันบนเว็บ บน iPhone และ บน Facebook ที่ถูกพัฒนาขึ้น และช่วยสร้างมูลค่าให้กับเศรษฐกิจของเมืองได้มากกว่า $2,600,000

**The Abre Datos (Open Data) Challenge 2010** จัดขึ้นในประเทศสเปน ในเดือนเมษายน 2010 การแข่งขันนี้เชิญนักพัฒนาให้สร้าง Open source application ที่ใช้ข้อมูลสาธารณะในเวลา 48 ชั่วโมง การแข่งขันมีทีมเข้าร่วม 29 ทีม ซึ่งได้พัฒนาแอปพลิเคชัน รวมทั้งโปรแกรมมือถือสำหรับการเข้าถึงข้อมูลการจราจรในแคว้นบาสก์ (Basque Country) และการเข้าถึงข้อมูลบนรถเมล์และป้ายรถเมล์ในเมืองมาดริด โดยได้รับเงินรางวัล 3,000 ยูโร และ 2,000 ยูโร

**Nettskap 2.0** เมื่อเดือนเมษายน 2010 สำนักคณะรัฐมนตรีของประเทศนอร์เวย์ได้จัดทำโครงการ Nettskap 2.0 ขึ้น โครงการนี้ได้เชิญชวนให้นักพัฒนาซอฟต์แวร์ชาวนอร์เวย์ ไม่ว่าจะเป็นบริษัทหรือบุคคลทั่วไป ร่วมเสนอความคิดสร้างเว็บแอปพลิเคชันเพื่อพัฒนาการให้บริการต่อประชาชน เพื่อเพิ่มประสิทธิภาพการทำงาน และเพิ่มการมีส่วนร่วมของประชาชน และโครงการนี้กำหนดเน้นให้นำข้อมูลของรัฐบาลมาใช้ในการพัฒนาดังกล่าวอย่างชัดเจนอีกด้วย ถึงแม้ว่าโครงการดังกล่าวจะมีระยะเวลาในการส่งผลงานเข้าประกวดเพียง 1 เดือน ปรากฏว่า นาย Rigmor Aasrud รัฐมนตรีผู้รับผิดชอบ ได้แจ้งว่ามีการยื่นข้อเสนอจากนักพัฒนาอย่างล้นหลาม จากจำนวนแอปพลิเคชันทั้งหมด 137 แอปพลิเคชัน ซึ่งมีมากกว่า 90 แอปพลิเคชันที่นาข้อมูลของรัฐบาลไปใช้ ผลของการตัดสินปรากฏว่ามีผู้ชนะ 17 ราย ได้รับงบประมาณสนับสนุนโดยรวมเป็นเงิน 2.5 ล้าน NOK (หรือประมาณ 10.2 ล้านบาท) ซึ่งจำนวนงบประมาณถ้านับรวมที่สมัครขอรับการสนับสนุนเข้ามาทั้งหมด 137 แอปพลิเคชันจะคิดเป็น 28.4 ล้าน NOK (หรือประมาณ 116 ล้านบาท)

**Mashup Australia** คณะทำงาน The Australian Government 2.0 Taskforce ได้เชิญชวนประชาชนให้เข้าร่วมและแสดงความคิดเห็นว่า ทำไมการเข้าถึงข้อมูลที่เปิดเผยของรัฐบาลออสเตรเลียจะมีผลเชิงบวกต่อเศรษฐกิจและการพัฒนาทางสังคมของประเทศ การแข่งขันจัดขึ้นตั้งแต่ 7 ตุลาคม ถึง 13 พฤศจิกายน 2009 โดย Taskforce ได้เปิดชุดข้อมูลจำนวนหนึ่งออกมาภายใต้ Open license และในรูปแบบอื่น ๆ ที่สามารถนำไปใช้งานได้ โดยมีทั้งหมด 82 แอปพลิเคชันที่เข้าร่วมการแข่งขัน ทำให้เกิดแอปพลิเคชันในรูปแบบใหม่และนวัตกรรมใหม่ขึ้นมากมายจากผลของการแข่งขัน

### Conferences, Barcamps, Hackdays

หนึ่งในวิธีที่มีประสิทธิภาพสำหรับองค์กรประชาสังคม (Civil Society Organisations, CSOs) ในการแสดงให้รัฐบาลเห็นถึงคุณค่าของการเปิดเผยชุดข้อมูลของพวกเขา ทำให้เห็นว่ามีหลายวิธีที่ข้อมูลจะถูกจัดการเพื่อให้เกิดประโยชน์ทางสังคมและเศรษฐกิจ CSOs ที่สนับสนุนการใช้ประโยชน์ข้อมูลในประเทศต่าง ๆ ที่มีความก้าวหน้าในนโยบายและกฎหมาย มักมีส่วนในการผลักดันให้ชุดข้อมูลมีการเปิดเผยทั้งในทางเทคนิคและทางกฎหมาย

กิจกรรมเหล่านี้มักจะจัดโดยชุมชนผู้ใช้งานที่มีข้อมูลที่ได้เผยแพร่อยู่แล้วหรือใช้งานข้อมูลอยู่ ในหลายกรณี ภาคประชาชนก็จะทำงานร่วมกับเจ้าหน้าที่ของรัฐที่มีแนวคิดที่ร่วมสมัย เพื่อส่งเสริมให้เกิดการสร้างและเผยแพร่ชุดข้อมูลใหม่ ๆ เกิดขึ้น เพื่อให้มั่นใจได้ว่านักพัฒนาจะสามารถนำไปใช้สร้างแอปพลิเคชันที่เป็นนวัตกรรมใหม่ ๆ ขึ้นมาได้
