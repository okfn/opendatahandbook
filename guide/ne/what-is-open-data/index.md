---
redirect_from: /ne/what-is-open-data/index.html
section: guide
lang: ne
title: खुल्ला डाटा के हो ?
---

यो पुस्तिका खुल्ला डाटाका बारेमा लेखिएको हो तर वास्तबमा खुल्ला डाटा के हो ? खासगरी के ले गर्दा डाटालाई खुल्ला बनाउँछ ? डाटा खोल्न के गर्नुपर्छ ? कस्तो डाटाको किसिमका कुरा गर्दैछौँ ? खुल्ला डाटा भनेको के हो ?
 
हाम्रो प्रयोगको लागि खुल्ला डाटाको परिभाषा [खुल्ला परिभाषा](http://opendefinition.org/)ले गरेको छ । खुल्ला डाटा खुलेर प्रयोग, पुनः प्रयोग र जोकोही द्वारा पुनः वितरण गर्न सकिने डाटा हो बढिमा मुल  स्रेात उल्लेख गर्ने र मुल स्रेात जसरि नै वितरण हुनुपर्ने गरी उपलब्ध डाटा ।
 
सबैभन्दा महत्त्वपूर्ण संक्षेपत प्रस्तुत गर्न, [पूर्ण खुल्ला परिभाषा](http://opendefinition.org/okd/)ले सटीक विवरण र त्यसको मतलब गर्दछ ।
 
- **उपलब्धता र पहुँच:** डाटा पूर्ण रूपमा उपलब्ध हुनु पर्दछ, पुनः उत्पादन शुल्क भन्दा बढी लिनुहुन्न र इन्टरनेटबाट डाउनलोड गर्नुलाई प्राथमिकता दिइनुपर्दछ । डाटा सजिलो र परिमार्जन गर्न मिल्ने गरि उपलब्ध हुनु पर्दछ ।
 
- **पुन: प्रयोग  र पुन:** वितरण: डाटा पुन: प्रयोग, पुन: वितरण र अरू संकलित डाटाहरू संग मिसाउन मिल्ने गरि अनुमति दिने सर्तहरू अन्तर्गत प्रदान गरिनु पर्दछ ।
 
 - **विश्वव्यापी सहभागिता:** सबैले प्रयोग, पुन: प्रयोग र पुन: वितरण गर्न पाउनु पर्नेछ र कसैको कामको पृष्ठभूमि वा कुनै व्यक्ति वा समूहलाई कुनै किसिमको भेदभाव हुनुहुन्न । जस्तै 'गैर-व्यावसायिक' रोक्न भनेर 'व्यावसायिक' प्रयोग प्रतिबन्ध लगाउने, केही  उद्देश्य को लागि प्रतिबन्ध लगाउने उदहारणमा “शिक्षा लागि मात्र“ भन्ने हुनुहुन्न ।
 
यो किन धेरै महत्त्वपूर्ण छ, खुल्ला भन्नाले के हो र किन खुल्ला परिभाषा प्रयोग भयो, भन्ने कुरा स्पष्ट गर्न चाहनु हुन्छ र सोच्दै हुनुन्छ भने यसको सरल जबाफ इन्टरअपेरबिलिटी हो । इन्टरअपेरबिलिटीले विविध प्रणाली र संस्थाहरू सँगै काम गर्न सक्ने क्षमता जनाउँछ । यस मामिलामा भिन्न डाटासेटहरू समाबेश गर्न सक्ने क्षमता छ । इन्टरअपेरबिलिटी महत्त्वपूर्ण छ किनभने यसले भिन्न तत्त्वहरूलाई मिलेर काम गर्नको लागि अनुमति दिन्छ । यो “सँगै मिश्रण” गर्न सक्ने क्षमताले गर्दा ठूलो र जटिल प्रणाली निर्माण गर्न आवश्यक पर्दछ । जुन इन्टरअपेरबिलिटी बिना असम्भव जस्तै हुन्छ उदहारणको लागि बाबेल टावरको सबै भन्दा प्रसिद्ध मिथक जहाँ कुराकानी गर्न नसक्ने क्षमताको कारणले टावर निर्माणको सबै प्रयास पूर्ण रुपमा बिग्रन जान्छ ।
 
हामी डाटाको यस्तै परिस्थितिको धेरै सामना गर्छौ । डाटा (वा कोड) को एउटा मुख्य सिद्दान्त यो हो कि यदि कुनै डाटाको टुक्रा “खुल्ला” छ भने त्यसमा समावेश भएको सामग्री खुलेर अन्य “खुल्ला” सामाग्री सँग मिसाउन सकिन्छ । यो इन्टरअपेरबिलिटी (खुल्लापन) को एउटा महत्त्वपूर्ण र महसूस गर्न सकिने व्यावहारिक लाभ हो र नाटकिय रुपमा विभिन्न डाटासेटहरूको संयोजन गरेर थप राम्रो उत्पादन र सेवाको लागि विकास गर्न सकिन्छ । यी लाभहरू खुल्ला डाटा किन भन्ने खण्डमा थप छलफल गरिएको छ ।
 
खुल्लापनको स्पस्ट परिभाषाले रूपमा एउटा कुरा सुनिश्चित गर्दछ कि यदि तपाईंले दुई फरक स्रोतबाट दुई खुल्ला डाटासेट प्राप्त गर्नुभयो भने,** तपाईं तिनीहरूलाई सँगै संयोजन गर्न सक्नुहुन्छ, र आफ्नो 'बाबेल टावर' बाट जोगिन कुरा सुनिश्चित गर्न सक्नुहुन्छ: सानो सानो धेरै डाटासेट तर ठूलो प्रणालीमा डाटालाई सँगै संयोजन गर्न क्षमता डाटाको वास्तविक मूल्य हुन्छ ।**
 
## तपाईं कस्तो डाटाका बारेमा कुरा गर्दै हुनुहुन्छ ?
पाठकहरूले अगाडी नै धेरै प्रकारका डाटा जुन खुल्ला छन् अथवा खुल्ला हुन सक्छन्, देखिसक्नु भएको होला र तल अझै उदाहरणहरू देख्नु हुनेछ । तै पनि, यहाँ कस्ता कस्ता डाटाहरू खुल्ला हुन्छन् वा खुल्ला हुन सक्छन र उत्तिकै महत्त्वपूर्ण - कस्ता डाटा खुल्ला हुदैनन् भनेर छोटो रूपरेखा तयार पारिएको छ । डाटालाई खुल्ला गर्दा गैर-व्यक्तिगत डाटामा ध्यान दिनु नै मुख्य मुद्दा हो, जसमा कुनै व्यक्ति विशेषका सूचना हुँदैनन् । त्यसै गरी, केही प्रकारका सरकारी डाटाका लागि, राष्ट्रिय सुरक्षा प्रतिबन्ध लागु हुन सक्छ ।
