---
redirect_from: /ne/introduction/index.html
section: guide
lang: ne
title: परिचय
---

के तपाईंलाई ठ्याक्कै थाहा छ तपाईंले तिरेको करको कति पैसा सडक बत्तीमा अथवा क्यान्सर अनुसन्धानमा खर्च गरिएको छ ? तपाईंको घर देखी कार्यालय सम्मको सबै भन्दा छोटो, सुरक्षित र मनोरम प्राकृतिक दृश्य भएको साइकल मार्ग कुन हो ? तपाईंले फेरिरहनु भएको सास (वायु) मा के के छ ? तपाईको भेगमा कहाँ काम गर्ने उत्तम मौका पाउनुहुनेछ ? कहाँ चाहिँ प्रतिव्यक्ति फलफुलका रुखको संख्या उच्चतम पाउनुहुनेछ ? तपाईंले महत्त्व गर्ने विषयहरूका बारेमा हुने निर्णयहरूलाई तपाईंले कहिले प्रभावित गर्न सक्नुहुन्छ र यसका बारेमा तपाईंले को सँग कुरा सक्नुहुन्छ ?
 
नयाँ प्रविधिहरूले अब यी प्रश्नको स्वत: जवाफ दिने सेवाहरू निर्माण गर्न सम्भव बनाइदिएका छन् । यी प्रश्नहरूको उत्तर दिन तपाईंलाई आवश्यक धेरैजसो डाटाहरू सार्वजनिक निकायद्वारा उत्पादन भएका हुन्छन् । तर, प्राय आवश्यक डाटाहरू अझैपनि सहजताका साथ प्रयोग गर्न सकिने रुपमा छैनन् । यो पुस्तक आधिकारिक लगायत अन्य सूचनाका सम्भावनालाई प्रस्फुटन गर्दै नयाँ सेवाहरू भित्र्याउने, नागरिकहरूको जीवन सुधार गर्ने तथा सरकार र समाजमा अझ राम्ररी कसरी  काम गर्ने वातावरणको सिर्जना कसरी गर्ने भन्ने बारे हो ।
 
[खुल्ला डाटा](http://opendatahandbook.org/glossary/en/terms/open-data/)को अवधारणा र विशेषत: [खुल्ला सरकारी डाटा](http://opendatahandbook.org/glossary/en/terms/open-government/) सार्वजनिक सूचना वा अन्य जो कोहिले पनि स्वतन्त्र रुपले पहुँचका साथै जुनै उदेश्यले पनि पुन: र्प्रयोग गर्न सक्छन् । यो कुरा बिगत केही बर्ष देखि नै अस्तित्वमा छ । सन् २००९ मा विभिन्न देशले (जस्तै संयुक्त राज्य अमेरिका, बेलायत, क्यानडा र न्युजील्याण्ड) आफ्ना सार्वजनिक सूचनाहरूलाई खुल्ला गर्ने नयाँ पहलहरूको घोषणा गरेसँगै खुल्ला डाटा मूलधारमा देखा पर्न थालेको हो ।
 
यो पुस्तकले विशेष गरेर सरकारसँग सम्बन्धित रही 'खुल्ला डाटा' को आधारभूत अवधारणाहरूको बारेमा चर्चा गर्दछ । यसमा कसरि खुल्ला डाटाले विभिन्न क्षेत्रहरूमा सकारात्मक प्रभाव पार्नुका साथै ती क्षेत्रहरूमा वस्तु तथा महत्त्व सिर्जना गर्छ भन्ने कुरा समेटिएको छ । पृष्ठभूमि अन्वेषण गर्नुका साथ साथै, यस पुस्तिकाले खुल्ला डाटा कसरी उत्पादन गर्ने बारे ठोस जानकारी पनि दिन्छ।
 
## लक्षित दर्शक
यो पुस्तिकाका पाठकहरू धेरै छन् :
* खुल्ला डाटाका बारेमा पहिले कहिल्यै नसुनेका देखि आफूलाई अनुभुवी "डाटा प्रोफेसनल" मान्नेहरूका लागि ।
* कर्मचारी देखि  अभियन्ताहरुको लागि ।
* पत्रकार देखि अनुसन्धानकर्ताका लागि ।
* राजनीतिज्ञ देखि डेभेलोपरका (Developers) लागि ।
* डाटा प्रेमीहरू देखि ए पीआई (API) को बारेमा कहिल्यै केही नसुनेकाहरूका लागि ।
 
हाल प्रदान गरिएका प्रायजसो जानकारीहरू सार्वजनिक निकायहरूमा रहेका डाटामा केन्द्रित छन् । तर, लेखकहरुको मनसाय यसलाई समयले अनुमति दिए अनुरुप यसको दायरालाई अझ फराकिलो बनाउने रहेको छ । हाम्रो यस प्रयासलाई मद्दत गर्न तपाईंहरूको सहभागिताको सदैव स्वागत गरिन्छ ।
 
यो पुस्तिका यस विषयमा थोरै अथवा कुनै ज्ञान नभएकाहरूका निमित्त बनाइएको हो । यसमा तपाईंले कुनै शब्दजाल अथवा अपरिचित शब्दहरूको प्रयोग भएको पाउनुभएमा यस पुस्तिकाको अन्त्यमा रहेको विस्तृत  शब्दावली हेर्नुहोला ।

## क्रेडिट र प्रतिलिपि अधिकार
### योगदान दिने लेखकहरु
* [Daniel Dietrich](http://ddie.me/)  
* [Jonathan Gray](http://jonathangray.org/)  
* [Tim McNamara](http://timmcnamara.co.nz/)  
* [Antii Poikola](http://apoikola.wordpress.com/)  
* [Rufus Pollock](http://rufuspollock.org/)  
* [Julian Tait](http://www.littlestar.tv/)  
* [Ton Zijlstra](http://www.zylstra.org/)  


### प्रत्यक्ष प्रयोग गरिएका अवस्थित स्रोतहरू
* IATI कसरि कार्यान्वयन गरिन्छ संबन्धि प्राविधिक प्रस्तावना। सिमोन प्यारिद्वारा नेतृत्व गरिएको IATI प्राविधिक परामर्श समुह  
* [सहायताबारे सूचनाको सम्भावना प्रस्फुटित गर्नु](http://www.unlockingaid.info/)। Rufus Pollock, Jonathan Gray, Simon Parrish, Jordan Hatcher  
* Antti Poikola द्वारा लिखित फिनिस मार्गदर्शन  
* Beyond Access Report. Access Info and the Open Knowledge Foundation  

### अन्य स्रोतहरु
* W3C Publishing Government Data (2009) http://www.w3.org/TR/gov-data/  
