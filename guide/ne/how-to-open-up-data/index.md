---
redirect_from: /ne/how-to-open-up-data/index.html
section: guide
lang: ne
title: डाटालाई कसरी खुल्ला बनाउने ?
---

यो खण्ड यस पुस्तिकाको मुख्य भाग हो । यो खण्डले कसरी डाटा प्रदायकले डाटालाई खुल्ला गर्न सक्दछन् भन्ने बारेमा ठोस, बिस्तृत सल्लाह दिन्छ । हामी साधारणबाट शुरु गर्नेछौँँ तर गाह्रो कुरालाई पनि समावेश गर्नेछौँ । अन्तमा हामी अरू आउन सक्ने सूक्ष्म समस्याहरूको बारेमा छलफल गर्नेछौँ ।
 
डाटा खुल्ला गर्नका लागि हामी निम्न प्रमुख नियमहरू सिफारिश गर्छौँ :

- **सरल राख्नुहोस् ।** सानो, सरल र छिटो सुरु गर्नुहोस् । यहाँ हरेक डाटासेट अहिले नै खुल्ला गरिनु पर्छ भन्ने जरुरी छैन । सुरुमा एउटा डाटासेट खुल्ला गरेर सुरुवात गर्नुहोस् अथवा एउटा ठूलो डाटासेटको एक भाग खुल्ला गर्नुहोस् र जति धेरै डाटासेटहरू तपाईंले खुल्ला गर्नुभयो त्यति नै राम्रो हुन्छ ।

- **सम्झनुहोस् कि यो नवीनताको बारेमा हो ।** तीब्र गतिमा अघि बढ्दा सकेसम्म राम्रो हुन्छ किनभने तपाईंले यसबाट अघि बढ्नका लागि गति प्राप्त गनुहुन्छ र अनुभवबाट सिक्न सक्नुहुन्छ । नवीनता भनेको सफलता साथ साथै असफलता पनि हो र सबै डाटासेटहरू प्रयोगमा नआउन सक्छन् ।

- **समयमा नै र प्रय: सहभागी हुनुहोस् ।** वास्तविक, सम्भावित र डाटाको पुन: प्रयोगकर्ताहरूसँग प्रारम्भिक रूपमा अक्सर सामेल हुनुहोस् । तिनीहरू नागरिक, ब्यापारी वा डेभलोपर हुनसक्छन् । यसले तपाईंको सेवाको अर्को पुनरावृत्ति सान्दर्भिक छ भनेर सुनिश्चित गर्नेछ ।

धेरैजसो डाटाहरु प्रयोगकर्ता समक्ष सिधै भन्दा पनि सुचनाकर्मीहरूको माध्यमबाट पुग्छन् भन्ने  कुरा बुझ्न जरुरी छ । यी व्यक्तिहरूले डाटा लिन्छन् र डाटालाई प्रस्तुत गर्न सकिने ढङ्गमा परिवर्तन गर्दछन् । उदाहरणका लागि हामीहरू धेरैजसो GPS निर्देशाङ्कहरूको डाटाबेस भन्दा पनि नक्सामा बढी रुची राख्दछौँ । तसर्थ, सर्वप्रथम सूचानाकर्मीहरूसँग सङ्लग्न रहनुहोस् । तिनीहरूले सामानको पुन: प्रयोग र पुनः उद्देश्य स्थापित गर्नेछन् ।

- **साधारण भयहरू र गलत अर्थहरूलाई सम्बोधन गर्नुहोस् ।** यदि तपाईं विशेष गरी कुनै ठूलो संस्था जस्तै सरकारसँग वा सरकार भित्र काम गर्नु हुँदैछ भने यो धेरै महत्त्वपूर्ण हुन्छ । डाटा खुल्ला गर्दाखेरी धेरै प्रश्नहरू र भयहरूको सामना गर्नुपर्ने हुनसक्छ । यो निम्न कुराहरूको लागि महत्त्वपूर्ण छ: 
(क) सबैभन्दा महत्त्वपूर्णहरूको पहिचान गर्न ।
(ख) सकेसम्म तिनीहरूलाई प्रारम्भिक रूपमा सम्बोधन गर्न ।
 
डाटालाई खुल्ला बनाउने चार मुख्य तरिकाहरू छन् र हरेक तरिकाको विस्तृत विवरण तल समेटिएको छ । यी धेरै तरिकाहरू अनुमानित क्रममा छन् र धेरैजसो तरिकाहरूलाई एकसाथ लैजान सकिन्छ ।
 
१. **डाटासेटहरू छनौट गर्नुहोस् ।** तपाईंले खुल्ला बनाउन चाहनुभएको डाटासेटहरूको पहिचान गर्नुहोस् । ख्याल गर्नुहोस् कि यदि तपाईंलाई अगाडिको कुनै भागमा समस्या परेको खण्डमा तपाईं यो भागमा फिर्ता आउन सक्नुहुन्छ ।

२. **खुल्ला लाइसेन्स लागू गर्नुहोस् ।**
    १. डाटामा कस्तो बौद्धिक सम्पत्तिको अधिकार छ निर्धारण गर्नुहोस् ।
    २. यी सबै अधिकार “खुल्ला डाटा के हो” भन्ने खण्डको छलफललाई समर्थन गर्ने उपयुक्त खुल्ला लाइसेन्स लागू गर्नुहोस् ।
    ३. टिप्पणी: यदि तपाईंले यो गर्न सक्नुभएन भने खण्ड १ मा फिर्ता जानुहोस् र अर्को भिन्न डाटासेट छान्नहोस् ।
    
३. **विस्तार योग्य र उपयोगी ढाँचामा डाटा उपलब्ध गराउनुहोस् ।** तपाईं चाहनु हुन्छ भने API (एपिआइ) जस्ता वैकल्पिक तरिकाबाट पनि डाटा उपलब्ध गराउन सक्नु हुनेछ ।

४. **डाटालाई खोज्न सकिने बनाउनुहोस् ।** वेबमा राख्नुहोस् र सम्भवत एउटा केद्रीय सूची बनाएर आफ्नो खुल्ला डाटा सङ्ग्रह सङ्गठित गर्नुहोस् ।
 
## डाटासेट(हरू) छान्नुहोस्
तपाईंले खुल्ला बनाउन चाहनुभएको डाटासेटहरू छनौट गर्ने काम पहिलो प्रक्रिया हो, तर ख्याल गर्नुहोस् कि यदि तपाईंलाई अगाडिको कुनै भागमा समस्या परेको खण्डमा तपाईं यो भागमा फर्केर आउन सक्नुहुन्छ । तपाईंलाई कुन डाटासेट तपाईंले खुल्ला गर्न खोज्नु भएको छ ठ्याक्कै थाहा छ भने तपाईं सिधै अगाडिको खण्डमा जान सक्नु हुन्छ । तर धेरै जसो, विशेष गरी ठुला संस्थाहरूको सन्दर्भमा डाटासेटहरू छनौट गरेर त्यसमा ध्यान केन्द्रित गर्नु चुनौतीपूर्ण हुनसक्छ । यस सन्दर्भमा कसरी अगाडि बढ्न सकिन्छ ?
 
कुन डाटासेट खुल्ला गरेर शुरुवात गर्ने हो, त्यसको पहिचान गर्न सक्नु पर्द छ र त्यसको सूची निर्माण कार्य छिटो प्रक्रियामा गर्नुपर्दछ । प्रत्येक डाटासेट उपयुक्त छ कि छैन भनेर विस्तारमा जाँच गर्न पछिका चरणहरूमा समय लाग्नेछ ।
 
तपाईंको डाटासेटको एक पूर्ण सूची सिर्जना गरिरहन आवश्यक छैन । ध्यानमा राख्नुपर्ने मुख्य कुरा सबै डाटा प्रकाशित गर्न (खुल्लमखुल्ला वा अन्य) सम्भाव्य छ कि छैन भनेर हो, यसको लागि - अघिल्लो खण्ड हेर्नुहोस् ।
 
## समुदायलाई सोध्नुहोस्
सर्वप्रथम हामी समुदायलाई सोध्न सुझाव दिन्छौँ । ती व्यक्तिहरू जो डाटाको पहुँचमा छन् र उपयोग गर्दछन्, तिनीहरूलाई कुन डाटा महत्त्वपूर्ण छ त्यसको बारेमा ज्ञान हुनु जरुरी छ । तपाईंले प्रतिक्रिया दिन चाहनुभएको तयारी सम्भावित डाटासेटहरूको एक छोटो सूची तयार गर्नुहोस् । यसको मुख्य आशय मागको महसूस गराउनु हो, त्यसैले त्यो सूची तपाईंको आशासँग मेल खान्छ खाँदैन भन्ने कुरा जरुरी छैन । यो अन्य देशहरूको  खुल्ला डाटा सूचीमा  आधारित हुन सक्छ।
सुझावका लागि अनुरोध गर्नुहोस् ।

वेबपेज मार्फत अनुरोध सार्वजनिक गर्नुहोस् ।यसको आफ्नै URL मार्फत अनुरोध पहुँच गर्न सम्भव छ भनेर निश्चित गर्नुहोस् । यसरी, सामाजिक मिडिया मार्फत साझेदारी गर्दा, अनुरोध सजिलै पाउन सकिन्छ । प्रतिक्रियाहरू पेश गर्न सजिलो तरिका प्रदान गर्नुहोस् । दर्तालाई आवश्यक नबनाउनुहोस् किनभने यसले प्रतिक्रियाहरूको सङ्ख्यामा कमि ल्याउँछ । मुख्य वेब पेजमा फिर्ता आइरहन सान्दर्भिक पत्राचार सूची, फोरम र व्यक्तिहरूलाई निरन्तर अनुरोध गर्नुहोस् । परामर्श कार्यक्रम सञ्चालन गर्नुहोस् । कार्यक्रम सामान्य व्यापारी, डाटामा काम गर्ने व्यक्तिहरू र अरू अधिकारीहरूले भाग लिन सक्ने गरी एक निश्चित समयमा संचालन गर्नुहोस् । तपाईंको संस्थाको तर्फबाट बोल्नका लागि एकजना राजनीतिज्ञलाई अनुरोध गर्नुहोस् । खुल्ला डाटा सरकारी जानकारीहरूको पहुँच बृद्धिको लागि एक व्यापक माध्ययम सम्भावना छ ।
 
## लागतको आधार
एजेन्सीहरूले आफूसँग भएको डाटाहरूलाई सङ्ग्रह गर्न र सम्भार गर्न कति पैसा खर्च गर्छन् ? यदि तिनीहरूले एक विशेष डाटासेटमा ध्यान पुर्‍याए भने त्यो डाटा अरू व्यक्तिहरूले उपयोग गर्न सक्ने अत्याधिक सम्भावना हुन्छ ।
 
यो तर्क मूल्यवान वस्तुहरू नि:शुल्क प्रदानको चिन्ताको घेरा भित्र पर्न सक्छ । तपाईंले प्रतिक्रिया दिनुपर्ने प्रश्न यो हो कि “किन अन्य मनिसहरूले निःशुल्क जानकारीहरू महँगोमा प्राप्त गर्नुपरेको छ ?” यो प्रश्नको जवाफ ‘खर्च सार्वजनिक क्षेत्र द्वारा एक विशेष समारोह गर्न भनेर अवशोषित हुन्छ’ । डाटा एक पटक सङ्कलन गरी सकेपछि तेस्रो पक्षलाई पठाउन लाग्ने खर्च लगभग न्यून हुन्छ । त्यसैले, तिनीहरूलाई केही शुल्क लगाउनु हुदैन।
 
## जारी गर्न सजिलो
कहिलेकाही कुन डाटा सबैभन्दा मूल्यवान छ भन्दा पनि कुन डाटाचै सर्वजनिक जनतासम्म पुर्याउन सजिलो छ त्यो विचार गर्नुपर्दछ । सानो, सजिलो विज्ञप्ति संगठन भित्र ठूलो व्यवहारिक परिवर्तन लागि उत्प्रेरकको रूपमा काम गर्नसक्छ ।
तर यो दृष्टिकोणबाट सावधान रहनुहोस् । यी साना विज्ञप्तिहरू कम महत्वको हुन सक्छन् र तिबाट केही  पनि निर्माण गर्न सकिदैन भन्ने मामला आउन सक्छ । यदि त्यसो भएको खण्डमा, सम्पूर्ण परियोजनाको विश्वास फितलो हुन सक्छ ।
 
## सहयोगीहरूको विश्लेषण
खुल्ला डाटा एउटा बढ्दो कदम हो । तपाईंको क्षेत्रमा धेरै व्यक्तिहरू हुन सक्छन जसलाई अन्य क्षेत्रहरूले के गरिरहेका छन् त्यसको बारेमा जानकारी छ । ती एजेन्सीहरूले के गरिरहेका छन् त्यसको आधारमा सूची तयार गर्नुहोस् ।
 
## खुल्ला लाइसेन्स लागू गर्नुहोस् (कानूनी खुल्लापन)
धेरैजसो न्यायालयहरूमा डाटामा बौद्धिक सम्पत्तिको अधिकार हुन्छ जसले गर्दा तेस्रो पक्षले स्पष्ट अनुमति बिना डाटाको प्रयोग, पुन: प्रयोग र पुन: वितरण गर्न निषेध हुन्छ । स्पष्टताको लागि भएपनि ति ठाउँहरू जहाँ आधिकारको अस्तित्व अनिश्चित छ त्यहाँ लाइसेन्स लागू गर्न महत्त्वपूर्ण छ । त्यसैले, यदि तपाईंले आफ्नो डाटा उपलब्ध गराउने  योजना बनाईराख्नु भएको छ भने त्यसमा तपाईंले लाइसेन्स राख्नुपर्दछ र यदि तपाईंले डाटालाई  खुल्ला बनाउन चाहनुहुन्छ भने यो अझ महत्त्वपूर्ण हुन्छ ।
 
तपाईं कुन लाइसेन्स प्रयोग गर्न सक्नुहुन्छ ? हामी खुल्ला डाटाको लागि खुल्ला परिभाषासँग उपयुक्त हुने र डाटाको लागि उचित हुने लाइसेन्स प्रयोग गर्ने सुझाव दिन्छौ । यो सूची (प्रयोगको लागि निर्देशन सहित) निम्न स्थानमा प्राप्त गर्न सकिन्छ : <http://opendefinition.org/licenses/>
 
## डाटालाई प्राविधिक रुपमा उपलब्ध तथा खुल्ला गर्नुहोस् ?
खुल्ला डाटा प्राविधिक तथा कानूनी रूपमा खुल्ला हुन आवश्यक छ । विशेष गरी, डाटा एकै चोटि डाउनलोड गर्न मिल्ने र मेशीनले बुझ्ने शैलीमा उपलब्ध हुन जरुरी छ ।
 
**उपलब्ध**
डाटाको मूल्य पून उत्पादन भन्दा धेरै तोकिनु हुदैन र इन्टरनेटबाट डाउनलोड गर्न सकिने प्राथमिकता हुनुपर्दछ । यो मूल्य निर्धारण मोडेल हासिल गरिन्छ किनभने तपाईंको एजेन्सीले डाटा प्रदान गर्दा कुनै पनि लागतको उतरदायित्व लिनु हुँदैन ।
 
**एकमुस्ठ**
डाटा एकमुस्ठ रुपमा उपलब्ध हुनुपर्छ । यदि तपाईंले दर्ताहरू कुनै बिधान अनुसार सङ्कलन गर्नुभएको छ भने सम्पूर्ण दर्ताहरू डाउनलोडको लागि उपलब्ध हुनुपर्छ । वेब एपीआई (API) अथवा उस्तै सेवाहरू पनि धेरै उपयोगी हुन् सक्छन् तर ठूलो मात्रमा उपयोगी हुन सक्दैन ।
 
**खुल्ला तथा मेसिनले बुझ्ने ढाँचामा**
सार्वजनिक क्षेत्र द्वारा पुन: प्रयोग गरिएको डाटाको प्याटेन्टमा प्रतिबन्ध लगाउन हुँदैन । अधिक महत्त्वपूर्ण कुरा, तपाईंले पक्का गर्नुपर्दछ कि तपाईंले मेसिनले बुझ्ने स्वरूपमा प्रदान गर्नुहुदैछ जसले ठूलो मात्रामा पुन: प्रयोगको लागि अनुमति दिन्छ । यो चित्रण गर्न, विचार गर्नुहोस् की तथ्यांकहरू पीडीएफ (पोर्टेबल डोकुमेन्ट फरमेट) कागजातहरू मार्फत प्रकाशित गरिन्छ र अक्सर उच्च गुणवत्ता मुद्रणको लागि प्रयोग गरिन्छ । जबकि यी तथ्याङ्कहरू मानिसहरूले सजिलै पढ्न सक्छन, तर तिनीहरूलाई कम्प्युटरले प्रयोग गर्नको लागि धेरै कठिन छ । यसले अरूलाई त्यो डाटा पुन: प्रयोग गर्नेको लागि क्षमता सीमित गर्छ।
 
ठूलो लाभ हुनसक्ने केही नीतिहरू:
- सरल रुपमा राख्नुहोस्
- छिटो सार्न
- व्यावहारिक हुनुहोस्
 
खासगरी यो कच्चा डाटा अहिले दिन भन्दा छ महिनाको अवधिमा पूर्ण डाटा दिदा राम्रो हुन्छ । डाटा अरूलाई उपलब्ध गराउने विभिन्न तरिकाहरू छन् । इन्टरनेटको युगमा सबैभन्दा प्राकृतिक उपाय अनलाइन प्रकाशन हो । यस मोडेलमा थुप्रै विविधताहरू छन् । सबभन्दा आधारभूत रुपमा, एजेन्सीहरूले आफ्नो वेबसाईट मार्फत डाटा उपलब्ध गराउछन् र एक केन्द्रीय सूचीले आगन्तुकहरूलाई उपयुक्त स्रोततिर जान निर्देशन दिन्छन । तर, विकल्पहरू छन् । जडान सीमित छ वा डाटा अत्यन्तै ठूलो आकारको छ भने अन्य स्वरुप मार्फत वितरणलाई मन्जुरी दिन सकिन्छ । यो खण्ड पनि मूल्यहरू धेरै कम राख्न कार्य गर्न सक्छ जो विकल्प, छलफल हुनेछ ।
 
### अनलाइन विधिहरू
#### तपाईंको अवस्थित वेबसाइट मार्फत
आफ्नो वेब सामग्रीलाई सबैभन्दा परिचित हुने प्रणाली वेबपेजहरू देखि डाउनलोड लागि फाइल प्रदान गर्न हो । हाल जसरी तपाईंले छलफलका कागजातहरूको पहुँच प्रदान गर्नुभएको छ, यसले गर्दा डाटा फाइलहरू पूर्ण रुपले सन्तुस्ट छन् । यो दृष्टिकोणको कठिनाई के हो भन्दा गुटदेखि बाहिरको व्यक्तिलाई अपडेट गरिएको जानकारी कहाँ छ भनेर पत्ता लगाउन गार्हो पर्छ । यो विकल्प तपाईंको डाटाबाट उपकरण सिर्जना गर्ने मानिसहरूलाई बोझ  हुन सक्छ ।
 
#### कुनै तेस्रो पक्ष साइटहरू मार्फत
धेरै डाटा पोर्टलहरु आहिले आएर डाटाहबमा परिणत भएका छन् । उदाहरणका लागि Infochimps.com र Talis.com जस्ता साईटहरूले सार्वजनिक क्षेत्रका एजेन्सीहरूलाई निःशुल्क रुपमा डाटाको विशाल मात्रा भण्डारण गर्न अनुमति दिन्छ ।
 
तेस्रो पक्ष साइटहरू धेरै उपयोगी हुन सक्छन् । यसको मुख्य कारण तिनीहरूले पहिले नै इच्छुक मानिसहरू र अन्य डाटाका सेटहरूलाई एकै समुदायसँगै बाधेर राखेको छ । जब तपाईंको डाटा यी मञ्चहरूको भाग हुन्छ, तब सकारात्मक प्रभावको चासो सिर्जना हुन्छ । बल्क डाटा मञ्चहरूले पहिले नै मांग खेप्न सक्ने पूर्वाधार प्रदान गरिदिएका छन् । तिनीहरूले अक्सर विश्लेषण र उपयोग जानकारी प्रदान गर्दछन । सार्वजनिक क्षेत्रको निकायहरूको लागि निःशुल्क गरिएको छ ।
 
यी मञ्चहरूमा दुई प्रकारका लागत हुन सक्छन् । पहिलो स्वतन्त्रता हो । तपाईंको एजेन्सी अरूलाई नियन्त्रण गर्न सक्षम हुन आवश्यक छ । अक्सर यो राजनीतिक, कानूनी वा कार्यात्मक रुपमा गाह्रो छ । दोस्रो लागत खुल्लापन हुन सक्छ । तपाईंको डाटा मञ्च कसले पहुँच गर्न सक्छन् भनेर सुनिश्चितगर्न जरुरी छ । स्मार्टफोन देखि सुपरकम्प्युटरसम्म सफ्टवेर डेभलोपर र वैज्ञानिकहरूले धेरै प्रकारका अपरेटिइङ्ग सिस्टमहरू प्रयोग गर्दछन । तिनीहरू सबै डाटा पहुँच गर्न सक्षम हुनुपर्छ ।
 
#### एफटीपी (FTP) सर्भर मार्फत
फाइलहरू पहुँच प्रदान लागि कम सुशील विधि फाइल स्थानान्तरण प्रोटोकल (एफटीपी) हो । तपाईंको दर्शकहरू सफ्टवेयर डेभलोपर र वैज्ञानिकहरू जस्ता प्राविधिक क्षेत्रका व्यक्तिहरू हुन् भने यो उपयुक्त हुन सक्छ । यो एफटीपी (FTP) प्रणाली एचटीटीपी (HTTP) को ठाउँमा काम गर्छ तर विशेषगरी फाइल स्थानान्तरणलाई समर्थन गर्न डिजाइन गरिएको हो ।
 
एफटीपी (FTP) अहिले आएर सबैको अनुमोदन बाहिर परेको छ । वेबसाइट प्रदान गर्नु भन्दा एक FTP सर्भर मार्फत पहुँच पाउनु भनेको कम्प्युटरमा फोल्डरहरू देखे जस्तै हुन्छ । तसर्थ यो प्रणाली उद्देश्य पूरा गर्नका लागि फिट छ तापनि त्यहाँ अनुकूलन चार्ज गर्नका लागि वेब विकास कम्पनीहरूको क्षमता कम छ ।
 
#### टोरेन्ट (Torrents) का रूपमा
प्रतिलिपि आधिकार उल्लङ्घनसँग गासिएको हुनाले पनि बिट टोरेन्ट प्रणाली निर्माण गर्न सरकार परिचित नै छ । बिट टोरेन्टले टोरेन्ट ढाँचाहरू प्रयोग गर्छ, जसले गर्दा एउटा ठूलो फाइल सानो सानो टुक्रामा बिभाजन गरेर प्रयोगकर्ता लाई बाढ्न सजिलो हुन्छ । यसले गर्दा डाटा शेयर गर्नका लागि प्रयोग भएको कम्प्युटर सर्भरको भार कम हुन्छ र वितरणको काम पनि राम्रो संग हुन्छ । यसै कारणले गर्दा पनि इन्टरनेटमा फिल्महरू वितरण गर्नको लागि यसको प्रयोग धेरै गरिन्छ । यो ठूलो र धेरै मात्रामा डाटा इन्टरनेटमा शेयर गर्ने एक भरपर्दो माध्यम हो ।
 
#### API का रूपमा
डाटालाई एप्लिकेसन प्रोगामिङ् इन्टरफेस (Application Programming Interface) को रुपमा पनि प्रकाशित गर्न सकिन्छ । यो तरिका छोटो समयमा नै लोकप्रिय भएको छ । यो इन्टरफेसले कम्प्यूटर प्रोगामरहरू लाई एकै चोटी सबै डाटा नभएर, डाटाको सानो र महत्त्वपूर्ण अंशलाई चयन गर्न दिन्छ । एप्लिकेसन प्रोगामिङ्  इन्टरफेस (API) सीधा डाटा भएको डाटाबेस सँग जडान हुन्छ, जुन प्रयोग गरेको वास्तविक समयमा नै अद्यावधिक हुन्छ । यो कारणले गर्दा पनि API प्रयोग बाट वास्तविक र राम्रो डाटा पाउने कुरा पक्का हुन्छ ।
 
अप्रसोधित डाटालाई एकमुष्ठ रूपमा उपलब्ध र प्रकासन गराउनु नै खुल्ला डाटामा हुने पहलको मुख्य चासो हो । एपीआइ (API) मार्फत डाटा प्रदान गर्न निम्न किसिमका लागत छन् :
फाइलहरू प्रदान गर्नु भन्दा हामीले यसको विकास र मर्मतको लागि धेरै ध्यान दिन जरुरी छ । प्रयोगकर्ता र समुदायमा यसको बढावा गर्न, पहिले यसको निश्चितता प्रदान गर्न जरुरी छ । केही  गल्ती  भएको खण्डमा तेस्को मर्मत गर्नको लागि लागतको आशा गरिनेछ ।
 
**एक्मुस्ठ डाटाको पहुँचबाट सुनिश्चित हुने कुराहरू :**
यसमा डाटाको मूल प्रदायक सँग कुनै निर्भरता हुदैन, मतलब यदि कुनै कारणले अथवा बजेटमा भएको परिवर्तनले यसलाई कुनै असर पार्दैन र डाटा अझै उपलब्ध हुनुपर्छ । अरू कसैले यसको वितरण र प्रतिलिपि प्राप्त गर्न सक्दछ । यसले गर्दा स्रोत एजेन्सीलाई वितरण लागत कम गर्न सहायता गर्दछ र विफलता हुने कारणहरू काम गर्दछ । जो कसैले पनि डाटाको प्रयोग गरेर आफ्नो सेवाहरू विकास गर्न सक्दछन्, किनभने तिनीहरूलाई  थाहा छ कि डाटा तिनिहरूबाट टाढा लगिने छैन भनेर ।
 
डाटा एकमुस्ठ प्रदान गर्यो भने यसबाट अरूले मूल उद्देश्य भन्दा पनि  बाहिरको काम गर्न सक्छन । उदहारणको लागि यसलाई, नयाँ ढाँचामा रुपान्तरण गर्न, अन्य स्रोतहरू सँग जोड्न र संस्केरित अथवा अभिलेख गर्न मद्दत गर्छ । डाटाको नयाँ संस्करण एक एपीआई मार्फत उपलब्ध हुन सक्छ, कच्चा डाटा नियमित अंतरालमा बल्कमा उपलब्ध गर्नुपर्छ ।
 
उदहारणको लागि, Eurostat तथ्याङ्क सेवा सँग ४००० डाटा बल्कमा डाउनलोड गर्ने सुविधा छ, यो एक दिन मा दुई पटक अद्यावधिक गरिन्छ, यसले ट्याब-विभाजित भ्यालु (TSV) ढाँचा र डाउनलोड सुविधा बारे दस्तावेज साथै डाटा प्रदान गर्दछ । अर्को उदाहरण छ डीसत्रिक अफ कोलुम्बिया जसले CSV र XLS ढाँचामा डाउनलोड गर्न अनुमति दिन्छ र डाटाको प्रतक्ष्य फीड पनि दिन्छ ।
 
## डाटालाई पत्ता लगाउन सजिलो बनाउनुहोस्
प्रयोगकर्ता बिना खुल्ला डाटाको कुनै महत्त्व छैन । प्रयोगकर्ताले स्रोत, सामाग्री पाउन सकिराखेको छन् भनेर तपाईंले निश्चित गर्न आवश्यक छ । यो खण्डले यसको विभिन्न् दृष्टिकोणहरूलाई समेट्दछ ।
 
सबैभन्दा महत्त्वपूर्ण कुरा, अन्तरएजेन्सी राजनीति र भविष्यको बजेट चक्र हटाउनको लागि तटस्थ स्थान प्रदान गर्न पर्दछ । दुबै किसिमको निर्णयाधिकार सिमानाहरू चाहे त्यो क्षेत्रीय होस् अथवा भौगोलिक, तिनीहरूले आपसी सहयोगमा कठिनता निम्त्याउन सक्छ । तर, शामिल भएमा धेरै महत्त्वपूर्ण लाभ पनि लिन सकिन्छ । बाहिरी व्यक्तिहरूलाई डाटा पत्ता लगाउन सहज हुनेछ अनि नयाँ र उपयोगी उपकरण पनि निर्माण गर्न सकिन्छ ।
 
### अवस्थित उपकरण
डाटालाई सहज बनाउनको लागि इन्टरनेटमा विभिन्न किसिमकाका उपकरणहरू उपलब्ध छन् । सबैभन्दा धेरै प्रयोग हुने एउटा उपकरण भनेको डाटाहब (DataHub) हो र यो डाटाहरूलाई सूचीकरण र स्टोर गर्नको लागि प्रयोग गरिन्छ। यो साईटले व्यक्तिहरू र संगठनहरूलाई आफू सँग भएको सामाग्री इन्टरनेटमा प्रकाशित र चाहिएको बेलामा फेला पार्न मद्दत गर्दछ ।
 
साथै, विभिन्न क्षेत्रहरू र स्थानहरूको लागि इन्टरनेटमा दर्जनौं विशेष सूचीहरू पाउन सकिन्छ । धेरैजसो वैज्ञानिक समुदायले आफ्नो क्षेत्रहरूको लागि आआफ्नै सूची प्रणालीको सिर्जना गरेका छन्, किनभने डाटा प्रकाशनको लागि यो आवश्यकनै पर्न आउछ ।
 
### सरकारका लागि
आजभोलि धेरै ठाउँमा देखा परेको परम्पराबादी अभ्यास, जसमा एउटा नेतृत्व एजेन्सीले सरकारको डाटाको लागि आफैले एउटा सूचीको सिर्जना गरिदिन्छ । सूचीको स्थापना गर्दा, सूचीको संरचना सरल बनाउन पर्दछ जो धेरै विभागले सजिलै प्रयोग र आफ्नै वर्तमान जानकारी राख्न सक्ने हुन पर्दछ ।
 
सूचीको समर्थन गर्न तपाईंले सुरु देखिनै सफ्टवेयरको निर्माण गर्न पनि आवश्यक पर्दैन । इन्टरनेटमा हामी पहिलेनै बनेको खुल्ला तथा स्वतन्त्र सफ्टवेरहरू पाउन सक्छौ, उदाहरणको लागि सीक्यान (CKAN) जुन धेरै देशका सरकारहरूले प्रयोग गरिसकेका छन् । त्यसैले अरू कुनै नयाँ सफ्टवेर बनाउनको लागि खर्च गर्न आवश्यक छैन ।
 
खुल्ला डाटाको सूची बनाउँदा ध्यान राख्नुपर्ने केही कुराहरू छन् । आफ्नो कार्यक्रममा निम्न विचारहरू सामेल गर्नुहोस् :
- सूचीमा निजी र सामुदायिक क्षेत्रलाई आफ्नो डाटा सामेल गर्न एउटा छुट्टै बाटो प्रदान गर्नुहोस् । सूचीमा सरकारी कार्यालको मात्र नभएर सबै ठाउँको डाटालाई समावेश गर्न पाए बेश हुन्छ ।
डाटासेटको डाटा सुधार गर्न डाटासेट व्युत्पन्न सूचीको अनुमति दिने । उदाहरणका लागि, कसैले ठेगाना जी.ओ. कोड गर्छ भने उसले आफ्नो परिणाम आफ्नो इच्छा अनुसार सबै सँग शेयर गर्न सक्छ । यदि तपाईंले एउटामात्र डाटा संस्करणको अनुमति दिनुभए भने यी सुधार नदेखिन सक्छ ।
- आफ्नो डाटालाई अरू ठाउँमा देख्दा राम्रो मान्ने बानी बसाल्नुहोस । किनभने सामूदायिक चासोको कारणले तपाईंको डाटा अरूले पनि चलाउने छन् । यदि तपाईंसँग पानीको तह नाप्ने डाटा छ भने तपाईंको डाटा मौसम विज्ञ सूचीमा पर्न सक्छ ।
- सबैको पहुँच बराबर छ वा छैन भनेर पक्का गर्नुहोस् । अनुसन्धानकर्ताहरू र अधिकारीहरूलाई मात्रै डाटा धेरै प्रयोग गर्ने सुअवसर नदिनुहोस्, यसले सामुदायिक सहभागिता र सङ्लग्नता घटाउँछ ।
 
### नागरिक समाजको लागि
गैरसरकारी डाटाको लागि एक पूरक सूचीको सिर्जना गर्न इच्छुक हुनुहोस् । सरकारले धेरै कम मात्रै अनौपचारिक वा गैरप्रामाणिक स्रोतहरूसँग मिलेर काम गर्छ । अधिकारीहरू धेरैजसो राजनीतिक असजिलोपन नहोस् वा डाटाको दुरुपयोग र निर्धक्कताले धेरै हानि नहोस् भनेर धेरै मात्रामा सजग रहन्छन् ।
 
यसबाहेक, सरकार आफ्नो जानकारी तलमाथि हुने कुनै किसिमको गतिविधिहरूलाई समर्थन गर्न इच्छुक हुँदैन । सरकारले मुनाफाको मनसाय राख्दैन । त्यसैले, सामुदायिक समूह, व्यवसाय र अरू कसैको आफ्नो स्वतन्त्र सूची पनि प्राधिकरण हुन सक्छ ।
